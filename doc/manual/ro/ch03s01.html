<html>
<head>
<meta http-equiv="Content-Type" content="text/html; charset=UTF-8">
<title>3.1. Prezentare generală a procesului de instalare</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="ch03.html" title="Cap. 3. Înainte de a instala Debian GNU/Linux">
<link rel="prev" href="ch03.html" title="Cap. 3. Înainte de a instala Debian GNU/Linux">
<link rel="next" href="ch03s02.html" title="3.2. Faceți o copie de rezervă a datelor existente!">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.1. Prezentare generală a procesului de instalare</th></tr>
<tr>
<td width="20%" align="left">
<a accesskey="p" href="ch03.html"><img src="images/prev.png" alt="Înapoi"></a> </td>
<th width="60%" align="center">Cap. 3. Înainte de a instala Debian GNU/Linux</th>
<td width="20%" align="right"> <a accesskey="n" href="ch03s02.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="install-overview"></a>3.1. Prezentare generală a procesului de instalare</h2></div></div></div>
<p>În primul rând, doar o notă despre reinstalări. Cu Debian, o circumstanță care va necesita o reinstalare completă a sistemului este foarte rară; poate că defecțiunea mecanică a discului dur „hdd” ar fi cazul cel mai frecvent. </p>
<p>Multe sisteme de operare obișnuite pot necesita să fie efectuată o instalare completă atunci când au loc defecțiuni critice sau pentru actualizări la noi versiuni ale sistemului de operare. Chiar dacă nu este necesară o instalare complet nouă, de multe ori programele pe care le utilizați trebuie să fie reinstalate pentru a funcționa corect în noul sistem de operare. </p>
<p>Sub Debian GNU/Linux, este mult mai probabil ca sistemul de operare să poată fi reparat în loc de-a fi înlocuit dacă lucrurile merg prost. Actualizările nu necesită niciodată o instalare totală; puteți oricând să faceți actualizarea asupra sistemului deja instalat. Iar programele sunt aproape întotdeauna compatibile cu versiunile succesive ale sistemului de operare. Dacă o nouă versiune de program necesită o bibliotecă mai nouă sau un nou program ca dependență, sistemul de gestionare al pachetelor Debian se asigură ca tot software-ul necesar să fie automat identificat și instalat. Ideea este că s-a depus mult efort pentru a evita necesitatea reinstalării, așa că gândiți-vă la aceasta ca fiind ultima opțiune. Programul de instalare <span class="emphasis"><em>nu</em></span> este proiectat să reinstaleze peste un sistem existent. </p>
<p>Iată „o foaie de parcurs” pentru pașii pe care îi veți parcurge în timpul procesului de instalare. </p>
<div class="orderedlist"><ol class="orderedlist" type="1">
<li class="listitem"><p>Faceți o copie de rezervă a oricăror date sau documente existente pe discul dur/solid pe care intenționați să instalați sistemul de operare. </p></li>
<li class="listitem"><p>Adunați informații despre calculatorul dumneavoastră și orice documentație necesară, înainte de a începe instalarea. </p></li>
<li class="listitem"><p>Localizați și/sau descărcați programul de instalare și orice controlor specializat sau fișiere firmware de care mașina dumneavoastră. are nevoie. </p></li>
<li class="listitem"><p>Configurați dispozitivele de pornire, cum ar fi CD-uri/DVD-uri/stick-uri USB sau furnizați o infrastructură de pornire din rețea de pe care să poată porni programul de instalare. </p></li>
<li class="listitem"><p>Porniți sistemul de instalare. </p></li>
<li class="listitem"><p>Selectați limba de instalare. </p></li>
<li class="listitem"><p>Activați conexiunea la rețeaua Ethernet, dacă este disponibilă. </p></li>
<li class="listitem"><p>Dacă este necesar, redimensionați partițiile existente pe discul țintă (dur sau solid) pentru a face spațiu pentru instalare. </p></li>
<li class="listitem"><p>Creați și montați partițiile pe care Debian va fi instalat. </p></li>
<li class="listitem"><p>Urmăriți descărcarea/instalarea/configurarea automată a <em class="firstterm">sistemului de bază</em>. </p></li>
<li class="listitem"><p>Selectați și instalați <em class="firstterm">software adițional</em>. </p></li>
<li class="listitem"><p>Instalați un <em class="firstterm">încărcător de pornire</em> care poate porni Debian GNU/Linux și/sau sistemul dumneavoastră. existent. </p></li>
<li class="listitem"><p>Încărcați pentru prima dată sistemul nou instalat. </p></li>
</ol></div>
<p>Pentru <span class="phrase">64-bit PC</span> aveți opțiunea de a utiliza <span class="phrase">o</span>   versiune grafică a sistemului de instalare. Pentru mai multe informații despre acest program de instalare grafic, consultați <a class="xref" href="ch05s01.html#graphical" title="5.1.6. Programul de instalare cu interfață grafică">Secțiune 5.1.6, „Programul de instalare cu interfață grafică”</a>. </p>
<p>Dacă aveți probleme în timpul instalării, cunoașterea pachetelor implicate în fiecare pas, poate ajuta la rezolvarea problemelor care pot apărea în timpul instalării. Iată actorii principali din această „dramă” numită instalare: </p>
<p>Programul de instalare, <code class="classname">debian-installer</code>, este tema principală a acestui manual. Detectează componentele și dispozitivele și încarcă controlorii adecvați, folosește <code class="classname">dhcp-client</code> pentru a configura conexiunea la rețea, rulează <code class="classname">debootstrap</code> pentru a instala pachetele de bază ale sistemului și rulează <code class="classname">tasksel</code> pentru a vă permite să instalați anumite programe suplimentare. Mulți mai mulți actori joacă roluri mai mici în acest proces, dar <code class="classname">debian-installer</code> își încheie sarcina când încărcați noul sistem pentru prima dată. </p>
<p>Pentru a adapta sistemul la nevoile dumneavoastră, <code class="classname">tasksel</code> vă permite să alegeți pentru a le instala, diverse pachete predefinite de software, cum ar fi un server Web sau un mediu de Birou. </p>
<p>O opțiune importantă în timpul instalării este dacă se instalează sau nu un mediu de birou grafic, constând din sistemul X Window și unul dintre mediile de birou grafice disponibile. Dacă alegeți să nu selectați sarcina <span class="quote">„<span class="quote">Mediu de birou</span>”</span>, veți avea doar un sistem relativ simplu, bazat pe linia de comandă. Instalarea sarcinii pentru mediul de birou este opțională deoarece, în raport cu un sistem numai în modul text, necesită o cantitate relativ mare de spațiu pe disc și pentru că multe sisteme Debian GNU/Linux sunt servere care nu au nevoie de o interfață grafică cu utilizatorul pentru a-și face treaba. </p>
<p>Trebuie să știți că sistemul X Window este complet separat de <code class="classname">debian-installer</code> și, de fapt, este mult mai complicat. Depanarea sistemului X Window nu face parte din domeniul de aplicare al acestui manual. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Sus"></a></td>
<td width="40%" align="right"> <a accesskey="n" href="ch03s02.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">Cap. 3. Înainte de a instala Debian GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> 3.2. Faceți o copie de rezervă a datelor existente!</td>
</tr>
</table>
</div>
</body>
</html>
