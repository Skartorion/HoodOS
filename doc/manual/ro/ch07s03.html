<html>
<head>
<meta http-equiv="Content-Type" content="text/html; charset=UTF-8">
<title>7.3. Autentificarea în cont</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="ch07.html" title="Cap. 7. Pornirea în noul dumneavoastră sistem Debian">
<link rel="prev" href="ch07s02.html" title="7.2. Montarea volumelor criptate">
<link rel="next" href="ch08.html" title="Cap. 8. Pașii următori și unde să mergeți de aici">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">7.3. Autentificarea în cont</th></tr>
<tr>
<td width="20%" align="left">
<a accesskey="p" href="ch07s02.html"><img src="images/prev.png" alt="Înapoi"></a> </td>
<th width="60%" align="center">Cap. 7. Pornirea în noul dumneavoastră sistem Debian</th>
<td width="20%" align="right"> <a accesskey="n" href="ch08.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="login"></a>7.3. Autentificarea în cont</h2></div></div></div>
<p>Odată ce sistemul dvs. este complet încărcat, vi se va afișa promptul de autentificare. Conectați-vă folosind numele de utilizator și parola personale pe care le-ați selectat în timpul procesului de instalare. Sistemul dvs. este acum gata de utilizare. </p>
<p>Dacă sunteți un utilizator nou, poate doriți să explorați documentația care este deja instalată pe sistemul dvs. pe măsură ce începeți să-l utilizați. În prezent există mai multe sisteme de documentare, se lucrează la integrarea diferitelor tipuri de documentație. Iată câteva puncte de plecare. </p>
<p>Documentația care însoțește programele pe care le-ați instalat poate fi găsită în <code class="filename">/usr/share/doc/</code>, sub un subdirector numit după numele programului (sau, mai precis, după numele pachetului Debian care conține programul). Cu toate acestea, documentația mai extinsă este adesea împachetată separat în pachete speciale de documentație, care de cele mai multe ori nu sunt instalate implicit. De exemplu, documentația despre instrumentul de gestionare a pachetelor <span class="command"><strong>apt</strong></span> poate fi găsită în pachetele <code class="classname">apt-doc</code> sau <code class="classname">apt-howto</code>. </p>
<p>În plus, există câteva dosare speciale în ierarhia <code class="filename">/usr/share/doc/</code>. Linux HOWTO-urile sunt instalate în formatul <span class="emphasis"><em>.gz</em></span> (comprimat), în <code class="filename">/usr/share/doc/HOWTO/en-txt/</code>. După instalarea programului <code class="classname">dhelp</code>, veți găsi un index al documentației care poate fi răsfoit în <code class="filename">/usr/share/doc/HTML/index.html</code>. </p>
<p>O modalitate ușoară de a vizualiza aceste documente folosind un navigator bazat pe text este să introduceți următoarele comenzi: </p>
<div class="informalexample"><pre class="screen">
$ cd /usr/share/doc/
$ w3m .
</pre></div>
<p> Punctul de după comanda <span class="command"><strong>w3m</strong></span> îi spune acesteia să afișeze conținutul directorului curent. </p>
<p>Dacă aveți instalat un mediu grafic de birou, puteți utiliza, de asemenea, navigatorul web al acestuia. Porniți navigatorul web din meniul de aplicații și introduceți <strong class="userinput"><code>/usr/share/doc/</code></strong> în bara de adrese. </p>
<p>De asemenea, puteți tasta <strong class="userinput"><code>info <em class="replaceable"><code>comandă</code></em></code></strong> sau <strong class="userinput"><code>man <em class="replaceable"><code>comandă</code></em></code></strong> pentru a vedea documentația despre majoritatea comenzilor disponibile în promptul de comandă. Tastarea <strong class="userinput"><code>help</code></strong> va afișa ajutor pentru comenzile shell. Și tastarea unei comenzi urmată de <strong class="userinput"><code>--help</code></strong> va afișa de obicei un scurt rezumat al utilizării comenzii. Dacă rezultatele unei comenzi defilează dincolo de partea de sus a ecranului, tastați <strong class="userinput"><code>| more</code></strong> după comandă pentru a face ca rezultatele să se întrerupă înainte de a derula dincolo de partea de sus a ecranului. Pentru a vedea o listă cu toate comenzile disponibile care încep cu o anumită literă, tastați litera și apoi apăsați de două ori tasta «Tab»-ulator. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch07s02.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="ch07.html"><img src="images/up.png" alt="Sus"></a></td>
<td width="40%" align="right"> <a accesskey="n" href="ch08.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">7.2. Montarea volumelor criptate </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> Cap. 8. Pașii următori și unde să mergeți de aici</td>
</tr>
</table>
</div>
</body>
</html>
