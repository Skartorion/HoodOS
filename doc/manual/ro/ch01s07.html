<html>
<head>
<meta http-equiv="Content-Type" content="text/html; charset=UTF-8">
<title>1.7. Organizarea acestui document</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="ch01.html" title="Cap. 1. Bine ați venit în Debian">
<link rel="prev" href="ch01s06.html" title="1.6. Cum obțineți cea mai recentă versiune a acestui document">
<link rel="next" href="ch01s08.html" title="1.8. Despre drepturi de autor și licențe de software">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.7. Organizarea acestui document</th></tr>
<tr>
<td width="20%" align="left">
<a accesskey="p" href="ch01s06.html"><img src="images/prev.png" alt="Înapoi"></a> </td>
<th width="60%" align="center">Cap. 1. Bine ați venit în Debian</th>
<td width="20%" align="right"> <a accesskey="n" href="ch01s08.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="doc-organization"></a>1.7. Organizarea acestui document</h2></div></div></div>
<p>Acest document este menit să servească drept manual pentru acele persoane ce utilizează Debian pentru prima dată. Încearcă să facă cât mai puține presupuneri în legătură cu nivelul dumneavoastră de cunoștințe. Cu toate acestea, presupunem că aveți o idee generală despre felul în care funcționează componentele din calculatorul dumneavoastră. </p>
<p>Utilizatorii experimentați pot găsi, de asemenea, informații de referință interesante în acest document, inclusiv dimensiunile minime de instalare, detalii legate de componentele recunoscute de sistemul de instalare Debian și compatibile cu acesta ș.a.m.d. Încurajăm utilizatorii experimentați să răsfoiască în voie acest document. </p>
<p>În general, acest manual este dispus într-o manieră liniară, ghidându-vă prin procesul de instalare, de la început până la sfârșit. Iată pașii necesari pentru a instala Debian GNU/Linux și secțiunile acestui document care se corelează cu fiecare pas: </p>
<div class="orderedlist"><ol class="orderedlist" type="1">
<li class="listitem"><p>Determinați dacă componentele calculatorului dvs. îndeplinesc condițiile necesare pentru a folosi sistemul de instalare, în <a class="xref" href="ch02.html" title="Cap. 2. Cerințele sistemului de operare">Cap. 2, <i>Cerințele sistemului de operare</i></a>. </p></li>
<li class="listitem"><p>Faceți o copie de rezervă a sistemului, planificați și configurați, în caz că este nevoie, componentele, înainte de a instala Debian, așa cum se indică în <a class="xref" href="ch03.html" title="Cap. 3. Înainte de a instala Debian GNU/Linux">Cap. 3, <i>Înainte de a instala Debian GNU/Linux</i></a>. Dacă pregătiți un sistem cu mai multe sisteme de operare, probabil că va trebui să creați spațiu ce poate fi partiționat pe discul dur(hdd)/solid(ssd) pentru a fi folosit de Debian. </p></li>
<li class="listitem"><p>În <a class="xref" href="ch04.html" title="Cap. 4. Obținerea unui mediu de instalare a sistemului">Cap. 4, <i>Obținerea unui mediu de instalare a sistemului</i></a>, veți obține fișierele necesare instalării, conform cu metoda dumneavoastră de instalare. </p></li>
<li class="listitem"><p>Următorul <a class="xref" href="ch05.html" title="Cap. 5. Pornirea sistemului de instalare">Cap. 5, <i>Pornirea sistemului de instalare</i></a> descrie pornirea sistemului de instalare. În acest capitol se comentează, de asemenea, procedurile de depanare în cazul în care aveți probleme cu acest pas. </p></li>
<li class="listitem"><p>Efectuarea propriu-zisă a instalării, conform cu <a class="xref" href="ch06.html" title="Cap. 6. Utilizarea programului de instalare Debian">Cap. 6, <i>Utilizarea programului de instalare Debian</i></a>. Acest lucru implică alegerea limbii, configurarea modulelor controlorilor dispozitivelor periferice, configurarea conexiunii la rețea, astfel încât restul fișierelor de instalare să poată fi obținute direct de la un server Debian (dacă nu instalați de la un set de imagini de instalare de DVD), partiționarea discurilor hdd/ssd și instalarea sistemului de bază, apoi selectarea și instalarea sarcinilor de instalare a obiectivelor predefinite, precum: „Server Web”, „Server de fișiere”, „Server de imprimare”, diverse „Medii grafice de birou” ca: CDE, Gnome, LXDE, LXQt, Plasma, XFCE; câteva informații de bază în legătură cu configurarea partițiilor pentru sistemul dumneavoastră Debian sunt prezente în <a class="xref" href="apc.html" title="Anexa C. Partiționarea pentru Debian">Anexa C, <i>Partiționarea pentru Debian</i></a>. </p></li>
<li class="listitem"><p>Pornirea în sistemul de bază proaspăt instalat, de la <a class="xref" href="ch07.html" title="Cap. 7. Pornirea în noul dumneavoastră sistem Debian">Cap. 7, <i>Pornirea în noul dumneavoastră sistem Debian</i></a>. </p></li>
</ol></div>
<p>

</p>
<p>Odată instalat sistemul dumneavoastră, puteți citi <a class="xref" href="ch08.html" title="Cap. 8. Pașii următori și unde să mergeți de aici">Cap. 8, <i>Pașii următori și unde să mergeți de aici</i></a>. Acest capitol explică unde trebuie să căutați mai multe informații legate de Unix și de Debian, și cum să înlocuiți nucleul. </p>
<p>În cele din urmă, informații despre acest document și cum să contribuiți la el pot fi găsite în <a class="xref" href="ape.html" title="Anexa E. Informații administrative">Anexa E, <i>Informații administrative</i></a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s06.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Sus"></a></td>
<td width="40%" align="right"> <a accesskey="n" href="ch01s08.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">1.6. Cum obțineți cea mai recentă versiune a acestui document </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> 1.8. Despre drepturi de autor și licențe de software </td>
</tr>
</table>
</div>
</body>
</html>
