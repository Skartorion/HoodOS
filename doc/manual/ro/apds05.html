<html>
<head>
<meta http-equiv="Content-Type" content="text/html; charset=UTF-8">
<title>D.5. Instalarea Debian GNU/Linux folosind PPP peste Ethernet (PPPoE)</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="apd.html" title="Anexa D. Informații diverse">
<link rel="prev" href="apds04.html" title="D.4. Instalarea Debian GNU/Linux utilizând protocolul «IP pe portul paralel» („ Parallel Line Internet Protocol”: PLIP)">
<link rel="next" href="ape.html" title="Anexa E. Informații administrative">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">D.5. Instalarea Debian GNU/Linux folosind PPP peste Ethernet (PPPoE)</th></tr>
<tr>
<td width="20%" align="left">
<a accesskey="p" href="apds04.html"><img src="images/prev.png" alt="Înapoi"></a> </td>
<th width="60%" align="center">Anexa D. Informații diverse</th>
<td width="20%" align="right"> <a accesskey="n" href="ape.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="pppoe"></a>D.5. Instalarea Debian GNU/Linux folosind PPP peste Ethernet (PPPoE)</h2></div></div></div>
<p>În unele țări, PPP peste Ethernet („PPP over Ethernet”: PPPoE) este un protocol comun pentru conexiunile de bandă largă (ADSL sau prin cablu) la un furnizor de servicii de Internet. Configurarea unei conexiuni la rețea folosind PPPoE nu este acceptată implicit în programul de instalare, dar poate fi făcută să funcționeze foarte simplu. Această secțiune explică cum. </p>
<p>Conexiunea PPPoE configurată în timpul instalării va fi disponibilă și după repornirea în sistemul instalat (consultați <a class="xref" href="ch07.html" title="Cap. 7. Pornirea în noul dumneavoastră sistem Debian">Cap. 7, <i>Pornirea în noul dumneavoastră sistem Debian</i></a>). </p>
<p>Pentru a avea opțiunea de a configura și utiliza PPPoE în timpul instalării, va trebui să instalați folosind una dintre imaginile CD-ROM/DVD disponibile. Nu este posibil să fie utilizată pentru alte metode de instalare (de exemplu, netboot). </p>
<p>Instalarea prin PPPoE este în mare parte aceeași ca orice altă instalare. Următorii pași explică diferențele. </p>
<div class="itemizedlist"><ul class="itemizedlist" type="disc">
<li class="listitem"><p>Porniți programul de instalare cu parametrul de pornire <strong class="userinput"><code>modules=ppp-udeb</code></strong><a href="#ftn.id5783" class="footnote" name="id5783"><sup class="footnote">[22]</sup></a>. Acest lucru va asigura că acea componentă responsabilă pentru configurarea PPPoE (<code class="classname">ppp-udeb</code>) va fi încărcată și rulată automat. </p></li>
<li class="listitem"><p>Urmați pașii inițiali obișnuiți ai instalării (selectarea limbii, țării și a tastaturii; încărcarea componentelor suplimentare de instalare<a href="#ftn.id5789" class="footnote" name="id5789"><sup class="footnote">[23]</sup></a>). </p></li>
<li class="listitem"><p>Următorul pas este detectarea dispozitivelor de rețea, pentru a identifica eventualele plăci Ethernet prezente în sistem. </p></li>
<li class="listitem">
<p>După aceasta, se pornește configurarea efectivă a PPPoE. Programul de instalare va sonda toate interfețele Ethernet detectate în încercarea de a găsi un concentrator PPPoE (un tip de server care se ocupă de conexiunile PPPoE). </p>
<p>Este posibil ca detectarea concentratorului să nu aibă succes la prima încercare. Acest lucru se poate întâmpla ocazional pe rețele lente sau încărcate sau cu servere defectuoase. În cele mai multe cazuri, o a doua încercare de a detecta concentratorul va avea succes; pentru a reîncerca, selectați <span class="guimenuitem">Configurați și porniți o conexiune PPPoE</span> din meniul principal al programului de instalare. </p>
</li>
<li class="listitem"><p>După ce este găsit un concentrator, utilizatorului i se va solicita să introducă informațiile de conectare (numele de utilizator și parola PPPoE). </p></li>
<li class="listitem"><p>În acest moment, programul de instalare va folosi informațiile furnizate pentru a stabili conexiunea PPPoE. Dacă au fost furnizate informațiile corecte, conexiunea PPPoE ar trebui să fie configurată și programul de instalare ar trebui să o poată utiliza pentru a se conecta la Internet și a prelua pachete prin aceasta (dacă este necesar). Dacă informațiile de conectare nu sunt corecte sau apare o eroare, programul de instalare se va opri, dar configurarea poate fi încercată din nou selectând intrarea din meniu <span class="guimenuitem">Configurați și porniți o conexiune PPPoE</span>. </p></li>
</ul></div>
<div class="footnotes">
<br><hr width="100" align="left">
<div id="ftn.id5783" class="footnote"><p><a href="#id5783" class="para"><sup class="para">[22] </sup></a> Consultați <a class="xref" href="ch05s01.html#boot-screen" title="5.1.5. Ecranul de pornire">Secțiune 5.1.5, „Ecranul de pornire”</a> pentru informații despre cum să adăugați un parametru de pornire. </p></div>
<div id="ftn.id5789" class="footnote"><p><a href="#id5789" class="para"><sup class="para">[23] </sup></a> Componenta <code class="classname">ppp-udeb</code> este încărcată ca una dintre componentele suplimentare din acest pas. Dacă doriți să instalați cu prioritate medie sau scăzută (mod expert), puteți, de asemenea, să selectați manual <code class="classname">ppp-udeb</code> în loc să introduceți parametrul <span class="quote">„<span class="quote">module</span>”</span> în promptul de pornire. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apds04.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="apd.html"><img src="images/up.png" alt="Sus"></a></td>
<td width="40%" align="right"> <a accesskey="n" href="ape.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">D.4. Instalarea Debian GNU/Linux utilizând protocolul «IP pe portul paralel» („ Parallel Line Internet Protocol”: PLIP) </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> Anexa E. Informații administrative</td>
</tr>
</table>
</div>
</body>
</html>
