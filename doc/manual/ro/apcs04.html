<html>
<head>
<meta http-equiv="Content-Type" content="text/html; charset=UTF-8">
<title>C.4. Numele dispozitivelor în Linux</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="apc.html" title="Anexa C. Partiționarea pentru Debian">
<link rel="prev" href="apcs03.html" title="C.3. Scheme de partiționare recomandate">
<link rel="next" href="apcs05.html" title="C.5. Programe de partiționare în Debian">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.4. Numele dispozitivelor în Linux</th></tr>
<tr>
<td width="20%" align="left">
<a accesskey="p" href="apcs03.html"><img src="images/prev.png" alt="Înapoi"></a> </td>
<th width="60%" align="center">Anexa C. Partiționarea pentru Debian</th>
<td width="20%" align="right"> <a accesskey="n" href="apcs05.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="device-names"></a>C.4. Numele dispozitivelor în Linux</h2></div></div></div>
<p>Discurile Linux și numele partițiilor pot fi diferite de alte sisteme de operare. Trebuie să știți numele pe care Linux le folosește atunci când creați și montați partiții. Iată schema de bază de denumire: </p>
<div class="itemizedlist"><ul class="itemizedlist" type="disc">
<li class="listitem"><p>Primul disc dur/solid detectat se numește <code class="filename">/dev/sda</code>. </p></li>
<li class="listitem"><p>Al doilea disc dur/solid detectat se numește <code class="filename">/dev/sdb</code> și așa mai departe. </p></li>
<li class="listitem"><p>Primul CD-ROM SCSI se numește <code class="filename">/dev/scd0</code>, cunoscut și ca <code class="filename">/dev/sr0</code>. </p></li>
</ul></div>
<p>Partițiile de pe fiecare disc sunt reprezentate prin adăugarea unui număr zecimal la numele discului: <code class="filename">sda1</code> și <code class="filename">sda2</code> reprezintă prima și a doua partiție a primei unități de disc SCSI din sistemul dumneavoastră. </p>
<p>Iată un exemplu de un caz real. Să presupunem că aveți un sistem cu 2 discuri SCSI, unul la adresa SCSI 2 și celălalt la adresa SCSI 4. Primul disc (la adresa 2) este numit atunci <code class="filename">sda</code>, iar al doilea <code class="filename"> sdb</code>. Dacă unitatea <code class="filename">sda</code> are 3 partiții pe ea, acestea vor fi denumite <code class="filename">sda1</code>, <code class="filename">sda2</code> și <code class="filename">sda3</code>. Același lucru se aplică discului <code class="filename">sdb</code> și partițiilor sale. </p>
<p>Rețineți că, dacă aveți două adaptoare de magistrală gazdă SCSI (adică, interfețe de control SCSI sau plăci (adaptoare) SCSI), ordinea unităților poate deveni confuză. Cea mai bună soluție în acest caz este să urmăriți mesajele de pornire, presupunând că modelele de unități și/sau capacitățile lor le cunoașteți. </p>
<p>Linux reprezintă partițiile primare ca nume de unitate, plus numere de la 1 la 4. De exemplu, prima partiție primară de pe prima unitate este <code class="filename">/dev/sda1</code>. Partițiile logice sunt numerotate începând cu 5, deci prima partiție logică de pe aceeași unitate este <code class="filename">/dev/sda5</code>. Reține-ți că partiția extinsă, adică partiția primară care conține partițiile logice, nu este utilizabilă ea însăși. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs03.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="apc.html"><img src="images/up.png" alt="Sus"></a></td>
<td width="40%" align="right"> <a accesskey="n" href="apcs05.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">C.3. Scheme de partiționare recomandate </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> C.5. Programe de partiționare în Debian</td>
</tr>
</table>
</div>
</body>
</html>
