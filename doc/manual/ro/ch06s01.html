<html>
<head>
<meta http-equiv="Content-Type" content="text/html; charset=UTF-8">
<title>6.1. Cum funcționează programul de instalare</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="ch06.html" title="Cap. 6. Utilizarea programului de instalare Debian">
<link rel="prev" href="ch06.html" title="Cap. 6. Utilizarea programului de instalare Debian">
<link rel="next" href="ch06s02.html" title="6.2. Componentele - Introducere">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">6.1. Cum funcționează programul de instalare</th></tr>
<tr>
<td width="20%" align="left">
<a accesskey="p" href="ch06.html"><img src="images/prev.png" alt="Înapoi"></a> </td>
<th width="60%" align="center">Cap. 6. Utilizarea programului de instalare Debian</th>
<td width="20%" align="right"> <a accesskey="n" href="ch06s02.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="id2934"></a>6.1. Cum funcționează programul de instalare</h2></div></div></div>
<p>Pentru această arhitectură <code class="classname">debian-installer</code> acceptă două interfețe diferite: una în mod text și alta în mod grafic. Interfața grafică este utilizată implicit, cu excepția cazului în care selectați opțiunea <span class="quote">„<span class="quote">Install</span>”</span> din meniul de pornire; lucru ce va duce la pornirea programului de instalare în modul text. Pentru mai multe informații despre pornirea programului de instalare cu interfața grafică, consultați <a class="xref" href="ch05s01.html#graphical" title="5.1.6. Programul de instalare cu interfață grafică">Secțiune 5.1.6, „Programul de instalare cu interfață grafică”</a>. </p>
<p>Programul de instalare Debian constă dintr-o serie de componente cu scop special pentru a efectua fiecare sarcină de instalare. Fiecare componentă își îndeplinește sarcina, punând utilizatorului întrebări după cum este necesar pentru a-și putea îndeplini sarcina. Întrebărilor în sine li se acordă un anumit nivel de prioritate, iar acest nivel de prioritate al întrebărilor care trebuie adresate este stabilit la pornirea programului de instalare. </p>
<p>Când se efectuează o instalare implicită, numai întrebările esențiale (prioritate mare) vor fi afișate utilizatorului. Aceasta duce la un proces de instalare puternic automatizat cu puține intervenții din partea utilizatorului. Componentele sunt rulate automat secvențial; alegerea componentelor care sunt rulate depinde în principal de metoda de instalare folosită și de componentele și dispozitivele calculatorului. Programul de instalare va folosi valorile implicite pentru întrebările care nu sunt adresate. </p>
<p>Dacă apare vreo problemă, utilizatorul va vedea un mesaj de eroare și este posibil ca meniul programului de instalare să fie afișat pentru a selecta o altă acțiune. Dacă nu apar probleme, utilizatorul nu va vedea deloc meniul, ci va răspunde la întrebările fiecărei componente, pe rând. Notificările legate de erorile grave au prioritatea <span class="quote">„<span class="quote">critică</span>”</span> astfel încât utilizatorul va fi mereu notificat. </p>
<p>Unele dintre valorile implicite pe care le folosește programul de instalare pot fi influențate, în parte, prin pasarea de argumente la pornire, atunci când <code class="classname">debian-installer</code> este pornit. Dacă, de exemplu, doriți să forțați configurarea statică a rețelei (autoconfigurarea IPv6 și DHCP sunt utilizate implicit dacă sunt disponibile), puteți adăuga parametrul de pornire <strong class="userinput"><code>netcfg/disable_autoconfig=true</code></strong>. Consultați <a class="xref" href="ch05s03.html#installer-args" title="5.3.2. Parametrii programului de instalare Debian">Secțiune 5.3.2, „Parametrii programului de instalare Debian”</a> pentru opțiunile disponibile. </p>
<p>Utilizatorii avansați se vor simți, probabil, mai confortabil într-o interfață bazată pe meniu, unde fiecare pas este controlat de utilizator în loc ca programul de instalare să efectueze automat și secvențial pașii necesari pentru instalare. Pentru a folosi mediul de instalare într-o manieră bazată pe meniu, adăugați la argumentele de pornire <strong class="userinput"><code>priority=medium</code></strong>. </p>
<p>Dacă componentele și/sau dispozitivele calculatorului necesită să pasați opțiuni modulelor nucleului pe măsură ce acestea sunt instalate, va trebui să porniți programul de instalare în modul <span class="quote">„<span class="quote">expert</span>”</span>. Acest lucru se poate face fie folosind comanda <span class="command"><strong>expert</strong></span> pentru a porni programul de instalare, fie adăugând argumentul de pornire <strong class="userinput"><code>priority=low</code></strong>. Modul expert vă oferă controlul total asupra <code class="classname">debian-installer</code>. </p>
<p>În modul bazat pe text, utilizarea unui mouse nu este acceptată. Iată tastele pe care le puteți folosi pentru a naviga în diferitele casete de dialog. Tasta <span class="keycap"><strong>Tab</strong></span> sau tasta cu săgeată <span class="keycap"><strong>la dreapta</strong></span> deplasează <span class="quote">„<span class="quote">înainte</span>”</span>, iar combinația de taste <span class="keycap"><strong>Shift</strong></span>+<span class="keycap"><strong>Tab</strong></span> sau tasta <span class="keycap"><strong> săgeată la stânga</strong></span> deplasează <span class="quote">„<span class="quote">înapoi</span>”</span> între butoanele și opțiunile afișate. Săgețile <span class="keycap"><strong>sus</strong></span> și <span class="keycap"><strong>jos</strong></span> selectează diferite elemente dintr-o listă care poate fi derulată și, de asemenea, derulează lista în sine. În plus, în listele lungi, puteți introduce o literă pentru ca lista să deruleze direct la secțiunea cu elemente care încep cu litera pe care ați introdus-o și utilizați <span class="keycap"><strong>Pg-Up</strong></span> și <span class="keycap"><strong>Pg-Down</strong></span> pentru a derula lista în secțiuni. <span class="keycap"><strong>Bara de spațiu</strong></span> selectează un element, cum ar fi o căsuță de selectare. Utilizați <span class="keycap"><strong>Enter</strong></span> pentru a activa opțiunile. </p>
<p>Unele casete de dialog pot oferi informații suplimentare de ajutor. Dacă ajutorul este disponibil, acesta va fi indicat pe linia de jos a ecranului, afișând că informațiile de ajutor pot fi accesate apăsând tasta <span class="keycap"><strong>F1</strong></span>. </p>
<p>Mesajele de eroare și jurnalele sunt redirecționate spre a patra consolă. Puteți activa această consolă apăsând <span class="keycap"><strong>Alt stânga</strong></span>+<span class="keycap"><strong>F4</strong></span> (țineți apăsată tasta <span class="keycap"><strong>Alt stânga</strong></span> în timp ce apăsați tasta de funcție <span class="keycap"><strong>F4</strong></span>); vă puteți întoarce la procesul de instalare cu <span class="keycap"><strong>Alt stânga</strong></span>+<span class="keycap"><strong>F1</strong></span>. </p>
<p>Aceste mesaje pot fi găsite și în <code class="filename">/var/log/syslog</code>. După instalare, acest jurnal este copiat în <code class="filename">/var/log/installer/syslog</code> pe noul sistem. Alte mesaje de la instalare pot fi găsite în <code class="filename">/var/log/</code> în timpul instalării și în <code class="filename">/var/log/installer/</code> după ce calculatorul a pornit în sistemul instalat. </p>
<div class="sect2">
<div class="titlepage"><div><div><h3 class="title">
<a name="gtk-using"></a>6.1.1. Utilizarea programului de instalare în modul grafic</h3></div></div></div>
<p>Programul de instalare în modul grafic funcționează practic la fel ca și programul de instalare în modul bazat pe text și, prin urmare, restul acestui manual poate fi folosit pentru a vă ghida prin procesul de instalare. </p>
<p>Dacă preferați să utilizați tastatura în locul mouse-ului, există două lucruri pe care trebuie să le știți. Pentru a extinde o listă restrânsă (folosită, de exemplu, pentru selectarea țărilor din cadrul continentelor), puteți utiliza tastele <span class="keycap"><strong>+</strong></span> și <span class="keycap"><strong>-</strong></span>. Pentru întrebările în care poate fi selectat mai mult de un element (de exemplu, selecția sarcinii), mai întâi, după ce ați făcut selecțiile, trebuie să vă deplasați cu ajutorul tastei «TAB» la butonul <span class="guibutton">Continue</span>, după care apăsați tasta <span class="keycap"><strong>Enter</strong></span> pentru a activa butonul <span class="guibutton">Continue</span>. Apăsând direct tasta «Enter» va marca/demarca o selecție, nu va activa butonul <span class="guibutton">Continue</span>. </p>
<p>Dacă un dialog oferă informații suplimentare de ajutor, va fi afișat un buton <span class="guibutton">Ajutor</span>. Informațiile de ajutor pot fi accesate fie prin activarea butonului, fie apăsând tasta <span class="keycap"><strong>F1</strong></span>. </p>
<p>Pentru a trece la o altă consolă, va trebui, de asemenea, să utilizați tasta <span class="keycap"><strong>Ctrl</strong></span>, la fel ca în cazul sistemului X Window. De exemplu, pentru a comuta la VT2 (primul shell de depanare) veți folosi: <span class="keycap"><strong>Ctrl</strong></span>+<span class="keycap"><strong>Alt stânga</strong></span>+<span class="keycap"><strong>F2</strong></span>. Programul de instalare grafic în sine rulează pe VT5, așa că puteți folosi <span class="keycap"><strong>Alt stânga</strong></span>+<span class="keycap"><strong>F5</strong></span> pentru a comuta. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch06.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="ch06.html"><img src="images/up.png" alt="Sus"></a></td>
<td width="40%" align="right"> <a accesskey="n" href="ch06s02.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">Cap. 6. Utilizarea programului de instalare Debian </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> 6.2. Componentele - Introducere</td>
</tr>
</table>
</div>
</body>
</html>
