<html>
<head>
<meta http-equiv="Content-Type" content="text/html; charset=UTF-8">
<title>1.1. Ce este Debian?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="ch01.html" title="Cap. 1. Bine ați venit în Debian">
<link rel="prev" href="ch01.html" title="Cap. 1. Bine ați venit în Debian">
<link rel="next" href="ch01s02.html" title="1.2. Ce este GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.1. Ce este Debian?</th></tr>
<tr>
<td width="20%" align="left">
<a accesskey="p" href="ch01.html"><img src="images/prev.png" alt="Înapoi"></a> </td>
<th width="60%" align="center">Cap. 1. Bine ați venit în Debian</th>
<td width="20%" align="right"> <a accesskey="n" href="ch01s02.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-debian"></a>1.1. Ce este Debian?</h2></div></div></div>
<p>Debian este o organizație bazată exclusiv pe voluntariat, dedicată dezvoltării de software liber și promovarea idealurilor comunității de software liber (Free Software community). Proiectul Debian a început în anul 1993, când Ian Murdock a lansat o invitație deschisă către dezvoltatorii de software să contribuie la o distribuție de software completă și coerentă bazată pe nucleul pe atunci, relativ nou, numit Linux. Acel grup relativ mic de entuziaști dedicați, fondat inițial de <a class="ulink" href="https://www.fsf.org/" target="_top">Fundația pentru software liber (Free Software Foundation)</a> și influențați de filosofia <a class="ulink" href="https://www.gnu.org/gnu/the-gnu-project.html" target="_top">GNU</a>, a crescut de-a lungul anilor, devenind o organizație ce numără în jur de 1000 de <em class="firstterm">dezvoltatori Debian</em>. </p>
<p>Dezvoltatorii Debian sunt implicați în diverse activități, inclusiv administrarea <a class="ulink" href="https://www.debian.org/" target="_top">paginilor Web</a> și <a class="ulink" href="http://ftp.debian.org/" target="_top">a siturilor FTP</a> designul de grafică, analizarea legală a licențelor de software, scrierea de documentație și, desigur, menținerea pachetelor de software. </p>
<p>În scopul de a comunica filosofia noastră și în scopul atragerii altor dezvoltatori care cred în principiile pentru care Debian luptă, Proiectul Debian a publicat o serie de documente ce subliniază valorile noastre și servesc drept ghid pentru a înțelege ce înseamnă a fi dezvoltator Debian: </p>
<div class="itemizedlist"><ul class="itemizedlist" type="disc">
<li class="listitem"><p><a class="ulink" href="https://www.debian.org/social_contract" target="_top">Contractul social al Debian </a> este o declarație a Debian în care se afirmă angajamentul acestuia față de comunitatea Software-ului Liber. Oricine este de acord să respecte contractul social poate deveni <a class="ulink" href="https://www.debian.org/doc/maint-guide/" target="_top">un responsabil de pachet (întreținător)</a>. Orice responsabil de pachet poate introduce software nou în Debian — cu condiția ca software-ul în cauză să respecte criteriile noastre de libertate, iar pachetul să respecte standardele noastre de calitate. </p></li>
<li class="listitem"><p><a class="ulink" href="https://www.debian.org/social_contract#guidelines" target="_top">Ghidul Debian pentru software-ul liber</a> (DFSG) este o declarație clară și concisă a criteriilor Debian pentru software-ul liber. DFSG-ul (eng., acronim pentru Debian Free Software Guidelines) este un document foarte influent în mișcarea pentru „Software liber”, și a fost temelia definiției pentru <a class="ulink" href="https://opensource.org/osd" target="_top">Open Source</a>. </p></li>
<li class="listitem"><p><a class="ulink" href="https://www.debian.org/doc/debian-policy/" target="_top">Manualul Regulilor Debian</a> este un set de specificații extensive a standardelor de calitate ale proiectului Debian. </p></li>
</ul></div>
<p>
</p>
<p>Dezvoltatorii Debian sunt implicați și în alte proiecte; unele sunt specifice Debian, iar altele implică o parte sau întreaga comunitate Linux. Iată câteva exemple: </p>
<div class="itemizedlist"><ul class="itemizedlist" type="disc">
<li class="listitem"><p><a class="ulink" href="http://refspecs.linuxfoundation.org/fhs.shtml" target="_top">Standardul pentru ierarhia sistemului de fișiere</a> (FHS, acronim al Filesystem Hierarchy Standard) este un efort de standardizare a aranjamentului sistemului de fișiere Linux. FHS va permite dezvoltatorilor de software să-și concentreze efortul pentru a proiecta programe, fără să se preocupe asupra felului în care pachetul va fi instalat în diferitele distribuții GNU/Linux. </p></li>
<li class="listitem"><p><a class="ulink" href="https://www.debian.org/devel/debian-jr/" target="_top">Debian Jr.</a> este un proiect intern, care este menit scopului de-a asigura că Debian are ceva de oferit celor mai tineri utilizatori ai noștri. </p></li>
</ul></div>
<p>

</p>
<p>Pentru mai multe informații generale despre Debian, a se vedea <a class="ulink" href="https://www.debian.org/doc/FAQ/" target="_top">Debian FAQ</a> (Răspunsuri la întrebările frecvente despre Debian). </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Sus"></a></td>
<td width="40%" align="right"> <a accesskey="n" href="ch01s02.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">Cap. 1. Bine ați venit în Debian </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> 1.2. Ce este GNU/Linux?</td>
</tr>
</table>
</div>
</body>
</html>
