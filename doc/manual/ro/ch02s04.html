<html>
<head>
<meta http-equiv="Content-Type" content="text/html; charset=UTF-8">
<title>2.4. Medii de instalare</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="ch02.html" title="Cap. 2. Cerințele sistemului de operare">
<link rel="prev" href="ch02s03.html" title="2.3. Achiziționarea echipamentului specific pentru GNU/Linux">
<link rel="next" href="ch02s05.html" title="2.5. Cerințe de memorie și spațiu pe disc">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.4. Medii de instalare</th></tr>
<tr>
<td width="20%" align="left">
<a accesskey="p" href="ch02s03.html"><img src="images/prev.png" alt="Înapoi"></a> </td>
<th width="60%" align="center">Cap. 2. Cerințele sistemului de operare</th>
<td width="20%" align="right"> <a accesskey="n" href="ch02s05.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="installation-media"></a>2.4. Medii de instalare</h2></div></div></div>
<p>Această secțiune vă va ajuta să determinați ce tipuri diferite de medii puteți utiliza pentru a instala Debian. Există un întreg capitol dedicat mediilor, <a class="xref" href="ch04.html" title="Cap. 4. Obținerea unui mediu de instalare a sistemului">Cap. 4, <i>Obținerea unui mediu de instalare a sistemului</i></a>, care enumeră avantajele și dezavantajele fiecărui tip de mediu. Poate doriți să reveniți la această pagină după ce ajungeți la acea secțiune. </p>
<div class="sect2">
<div class="titlepage"><div><div><h3 class="title">
<a name="id1672"></a>2.4.1. CD-ROM/DVD-ROM/BD-ROM</h3></div></div></div>
<p>Instalarea de pe disc optic este acceptată pentru majoritatea arhitecturilor. </p>
<p>Pe calculatoare sunt acceptate unitățile optice SATA, IDE/ATAPI, USB și SCSI, la fel ca și dispozitivele FireWire care sunt acceptate de controlorii ohci1394 și sbp2. </p>
</div>
<div class="sect2">
<div class="titlepage"><div><div><h3 class="title">
<a name="id1676"></a>2.4.2. Stick de memorie USB</h3></div></div></div>
<p>Discurile flash USB, numite stick-uri de memorie USB, au devenit un dispozitiv de stocare utilizat în mod obișnuit și ieftin. Cele mai multe sisteme de calculator moderne permit, de asemenea, pornirea <code class="classname">debian-installer</code> dintr-un asemenea stick. Multe sisteme de calculatoare moderne, în special netbook-uri și laptop-uri subțiri, nu mai au deloc o unitate optică și pornirea de pe un suport USB este modalitatea standard de instalare a unui nou sistem de operare pe ele. </p>
</div>
<div class="sect2">
<div class="titlepage"><div><div><h3 class="title">
<a name="id1680"></a>2.4.3. Rețeaua</h3></div></div></div>
<p>Rețeaua poate fi utilizată în timpul instalării pentru a prelua fișierele necesare instalării. Dacă rețeaua este utilizată sau nu depinde de metoda de instalare pe care o alegeți și de răspunsurile dumneavoastră la anumite întrebări care vor fi puse în timpul instalării. Sistemul de instalare acceptă majoritatea tipurilor de conexiuni de rețea (inclusiv PPPoE, dar nu ISDN sau PPP), fie prin HTTP, fie prin FTP. După finalizarea instalării, vă puteți configura, de asemenea, sistemul pentru a utiliza ISDN și PPP. </p>
<p>Puteți, de asemenea, să <span class="emphasis"><em>porniți</em></span> sistemul de instalare prin rețea, fără a avea nevoie de niciun suport local, cum ar fi CD-uri/DVD-uri sau stick-uri USB. Dacă aveți deja o infrastructură de pornire din rețea „netboot” disponibilă (adică rulați deja servicii DHCP și TFTP în rețeaua dvs.), acest lucru permite o implementare ușoară și rapidă a unui număr mare de mașini. Configurarea infrastructurii necesare necesită un anumit nivel de experiență tehnică, așa că acest lucru nu este recomandat pentru utilizatorii începători.  </p>
<p>Instalarea fără disc, folosind pornirea din rețea dintr-o rețea locală și montarea NFS a tuturor sistemelor de fișiere locale, este o altă opțiune. </p>
</div>
<div class="sect2">
<div class="titlepage"><div><div><h3 class="title">
<a name="id1686"></a>2.4.4. Discul dur sau solid hdd/ssd</h3></div></div></div>
<p>Pornirea sistemului de instalare direct de pe un disc dur sau solid este o altă opțiune pentru multe arhitecturi. Acest lucru va necesita un alt sistem de operare pentru a încărca programul de instalare pe discul respectiv. Această metodă este recomandată numai pentru cazuri speciale când nu este disponibilă nicio altă metodă de instalare. </p>
</div>
<div class="sect2">
<div class="titlepage"><div><div><h3 class="title">
<a name="id1689"></a>2.4.5. Sistem Un*x sau GNU</h3></div></div></div>
<p>Dacă rulați un alt sistem asemănător Unix, îl puteți folosi pentru a instala Debian GNU/Linux fără a utiliza <code class="classname">debian-installer</code> descris în restul acestui manual. Acest tip de instalare poate fi util pentru utilizatorii cu componente și/sau dispozitive altfel neacceptate sau pe gazde care nu își pot permite timpi de nefuncționare. Dacă sunteți interesat de această tehnică, treceți la <a class="xref" href="apds03.html" title="D.3. Instalarea Debian GNU/Linux dintr-un sistem Unix/Linux">Secțiune D.3, „Instalarea Debian GNU/Linux dintr-un sistem Unix/Linux”</a>. Această metodă de instalare este recomandată numai utilizatorilor avansați atunci când nu este disponibilă nicio altă metodă de instalare. </p>
</div>
<div class="sect2">
<div class="titlepage"><div><div><h3 class="title">
<a name="id1694"></a>2.4.6. Sisteme de stocare acceptate</h3></div></div></div>
<p>Programul de instalare Debian conține un nucleu care este construit pentru a maximiza numărul de sisteme pe care rulează. </p>
<p>În general, sistemul de instalare Debian include suport pentru unități IDE (cunoscute și ca PATA), controlori și unități SATA și SCSI, USB și FireWire. Sistemele de fișiere acceptate includ FAT, extensiile Win-32 FAT (VFAT) și NTFS. </p>
<p>Sistemele IDE sunt de asemenea acceptate. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch02s03.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="ch02.html"><img src="images/up.png" alt="Sus"></a></td>
<td width="40%" align="right"> <a accesskey="n" href="ch02s05.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">2.3. Achiziționarea echipamentului specific pentru GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> 2.5. Cerințe de memorie și spațiu pe disc</td>
</tr>
</table>
</div>
</body>
</html>
