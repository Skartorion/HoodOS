<html>
<head>
<meta http-equiv="Content-Type" content="text/html; charset=UTF-8">
<title>A.2. Pornirea programului de instalare</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="apa.html" title="Anexa A. Rețetarul instalării">
<link rel="prev" href="apas01.html" title="A.1. Preliminarii">
<link rel="next" href="apas03.html" title="A.3. Instalarea">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.2. Pornirea programului de instalare</th></tr>
<tr>
<td width="20%" align="left">
<a accesskey="p" href="apas01.html"><img src="images/prev.png" alt="Înapoi"></a> </td>
<th width="60%" align="center">Anexa A. Rețetarul instalării</th>
<td width="20%" align="right"> <a accesskey="n" href="apas03.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-getting-images"></a>A.2. Pornirea programului de instalare</h2></div></div></div>
<p> Echipa debian-cd furnizează versiuni de imagini de instalare folosind <code class="classname">debian-installer</code> pe <a class="ulink" href="https://www.debian.org/CD/" target="_top">pagina CD/DVD Debian</a>. Pentru mai multe informații despre unde să obțineți imagini de instalare, consultați <a class="xref" href="ch04s01.html" title="4.1. Imagini oficiale de instalare pentru Debian GNU/Linux">Secțiune 4.1, „Imagini oficiale de instalare pentru Debian GNU/Linux”</a>. </p>
<p>Unele metode de instalare necesită alte imagini decât cele pentru mediile optice.  <a class="xref" href="ch04s02.html#where-files" title="4.2.1. Unde găsiți fișierele de instalare">Secțiune 4.2.1, „Unde găsiți fișierele de instalare”</a> explică cum să găsiți imagini în oglinzile Debian. </p>
<p>Subsecțiunile de mai jos vă vor oferi detalii despre ce imagini ar trebui să obțineți pentru fiecare mijloc posibil de instalare. </p>
<div class="sect2">
<div class="titlepage"><div><div><h3 class="title">
<a name="howto-getting-images-cdrom"></a>A.2.1. Disc optic</h3></div></div></div>
<p>Imaginea de CD „netinst” este o imagine populară care poate fi folosită pentru a instala trixie cu <code class="classname">debian-installer</code>. Această metodă de instalare este destinată să pornească din imagine și să instaleze pachete suplimentare într-o rețea; de aici și numele <span class="quote">„<span class="quote">netinst</span>”</span>. Imaginea are componentele software necesare pentru a rula programul de instalare și pachetele de bază pentru a oferi un sistem minimal trixie. Dacă preferați, puteți obține o imagine de DVD, care nu va avea nevoie de rețea pentru instalare. Aveți nevoie doar de prima imagine a unui astfel de set. </p>
<p>Descărcați orice tip de imagine preferați și inscripționați-o pe un disc optic. <span class="phrase">Pentru a porni discul, poate fi necesar să vă modificați configurația BIOS/UEFI, așa cum este explicat în <a class="xref" href="ch03s06.html#bios-setup" title="3.6.1. Invocarea meniului de configurare BIOS/UEFI">Secțiune 3.6.1, „Invocarea meniului de configurare BIOS/UEFI”</a>.</span>  </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-usb"></a>A.2.2. Stick de memorie USB</h3></div></div></div>
<p>De asemenea, este posibil să se instaleze de pe dispozitive de stocare USB detașabile. De exemplu, un breloc USB poate face un mediu de instalare Debian la îndemână pe care îl puteți lua cu dvs. oriunde. </p>
<p>Cel mai simplu mod de a vă pregăti stick-ul de memorie USB este să descărcați orice imagine Debian CD sau DVD care va încăpea pe el și să scrieți imaginea direct pe stick-ul de memorie. Bineînțeles că asta va distruge tot ce se află deja pe stick. Acest lucru funcționează deoarece imaginile CD/DVD Debian sunt imagini <span class="quote">„<span class="quote">isohybrid</span>”</span> (iso-hibrid) care pot porni atât de pe unități optice, cât și de pe unități USB. </p>
<p>Există și alte modalități mai flexibile de a configura un stick de memorie pentru a utiliza programul de instalare «debian-installer» și este posibil să-l faceți să funcționeze cu stick-uri de memorie mai mici. Pentru detalii, consultați <a class="ulink" href="https://wiki.debian.org/DebianInstaller/CreateUSBMedia" target="_top">pagina noastră wiki</a>. </p>
<p>În timp ce pornirea de pe stocarea USB este destul de comună pe sistemele UEFI, acest lucru este oarecum diferit în lumea BIOS mai veche. Unele BIOS-uri pot porni stocarea USB direct, iar altele nu. Poate fi necesar să configurați BIOS-ul/UEFI pentru a activa <span class="quote">„<span class="quote">USB legacy support</span>”</span> «Suport vechi USB» sau <span class="quote">„<span class="quote">Legacy support</span>”</span> «Suport vechi». Meniul de selectare a dispozitivului de pornire ar trebui să afișeze <span class="quote">„<span class="quote">unitatea amovibilă</span>”</span> sau <span class="quote">„<span class="quote">USB-HDD</span>”</span> pentru ca acesta să pornească de pe dispozitivul USB. Pentru sfaturi și detalii utile, consultați <a class="xref" href="ch05s01.html#usb-boot-x86" title="5.1.1. Pornirea de pe un stick de memorie USB">Secțiune 5.1.1, „Pornirea de pe un stick de memorie USB”</a>. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-netboot"></a>A.2.3. Pornire din rețea</h3></div></div></div>
<p>De asemenea, este posibil să porniți <code class="classname">debian-installer</code> complet din rețea. Diferitele metode de pornire prin rețea depind de arhitectura dvs. și de configurația de pornire prin rețea. Fișierele din <code class="filename">netboot/</code> pot fi folosite pentru a porni <code class="classname">debian-installer</code> din rețea. </p>
<p>Cel mai ușor de configurat este probabil pornirea prin rețea PXE. Dezarhivați fișierul <code class="filename">netboot/pxeboot.tar.gz</code> în <code class="filename">/srv/tftp</code> sau oriunde este potrivit pentru serverul dumneavoastră tftp. Configurați-vă serverul DHCP pentru a transmite numele de fișier <code class="filename">pxelinux.0</code> clienților și, cu un pic de noroc, totul va funcționa perfect. Pentru instrucțiuni detaliate, consultați <a class="xref" href="ch04s05.html" title="4.5. Pregătirea fișierelor pentru pornirea prin rețea utilizând TFTP">Secțiune 4.5, „Pregătirea fișierelor pentru pornirea prin rețea utilizând TFTP”</a>. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-hard-disk"></a>A.2.4. Pornire de pe un disc dur/solid</h3></div></div></div>
<p>Este posibil să porniți programul de instalare nefolosind nici un mediu amovibil, ci doar un disc dur/solid existent, care poate avea un sistem de operare diferit. Descărcați <code class="filename">hd-media/initrd.gz</code>, <code class="filename">hd-media/vmlinuz</code> și o imagine de DVD Debian în directorul de nivel superior al discului dur/solid. Asigurați-vă că imaginea are un nume de fișier care se termină în <code class="literal">.iso</code>. Acum este doar o chestiune de pornire a linux-ului cu initrd. <span class="phrase"> <a class="xref" href="ch05s01.html#boot-initrd" title="5.1.3. Pornirea din Linux folosind GRUB">Secțiune 5.1.3, „Pornirea din Linux folosind <span class="command"><strong>GRUB</strong></span>”</a> explică o modalitate de a face acest lucru. </span> </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas01.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="apa.html"><img src="images/up.png" alt="Sus"></a></td>
<td width="40%" align="right"> <a accesskey="n" href="apas03.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">A.1. Preliminarii </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> A.3. Instalarea</td>
</tr>
</table>
</div>
</body>
</html>
