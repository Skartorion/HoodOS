<html>
<head>
<meta http-equiv="Content-Type" content="text/html; charset=UTF-8">
<title>1.8. Despre drepturi de autor și licențe de software</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="ch01.html" title="Cap. 1. Bine ați venit în Debian">
<link rel="prev" href="ch01s07.html" title="1.7. Organizarea acestui document">
<link rel="next" href="ch02.html" title="Cap. 2. Cerințele sistemului de operare">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.8. Despre drepturi de autor și licențe de software </th></tr>
<tr>
<td width="20%" align="left">
<a accesskey="p" href="ch01s07.html"><img src="images/prev.png" alt="Înapoi"></a> </td>
<th width="60%" align="center">Cap. 1. Bine ați venit în Debian</th>
<td width="20%" align="right"> <a accesskey="n" href="ch02.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="id1484"></a>1.8. Despre drepturi de autor și licențe de software </h2></div></div></div>
<p>Suntem siguri că ați citit unele dintre licențele care vin cu majoritatea programelor comerciale — de obicei spun că puteți folosi doar o copie a programului pe un singur calculator. Licența acestui sistem nu este deloc așa. Vă încurajăm să puneți o copie pe fiecare dintre calculatoarele din școala dvs., sau de la locul dvs. de muncă. Împrumutați mediul dvs. de instalare prietenilor dvs. și ajutați-i să instaleze sistemul pe calculatoarele lor! Puteți face chiar mii de copii și să le <span class="emphasis"><em>vindeți</em></span> — cu câteva restricții. Libertatea, de a instala și folosi sistemul vine direct din faptul că Debian este bazat pe <span class="emphasis"><em>software liber</em></span>. </p>
<p>Faptul că este numit <span class="emphasis"><em>liber</em></span> nu înseamnă că software-ul nu este acoperit de drepturi de autor, și nici nu înseamnă că suporturile media care-l conțin trebuie să fie distribuite gratis. Software-ul liber, în parte, înseamnă că licențele individuale ale programelor nu vă obligă să plătiți pentru privilegiul de a distribui sau folosi acele programe. Software liber înseamnă nu numai că oricine poate extinde, adapta și modifica software-ul, dar și că oricine are voie să distribuie rezultatele muncii proprii. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notă]" src="images/note.png"></td>
<th align="left">Notă</th>
</tr>
<tr><td align="left" valign="top"><p>Proiectul Debian, ca o concesie pragmatică în favoarea utilizatorilor săi, face disponibile și câteva pachete care nu respectă criteriile noastre de libertate. Aceste pachete nu fac, totuși, parte din distribuția oficială și sunt disponibile numai din zonele <strong class="userinput"><code>contrib</code></strong> sau <strong class="userinput"><code>non-free</code></strong> ale oglinzilor Debian sau pe CD/DVD-uri de la terți; a se vedea <a class="ulink" href="https://www.debian.org/doc/FAQ/" target="_top">Răspunsurile la întrebările frecvente legate de Debian (Debian FAQ)</a>, în secțiunea <span class="quote">„<span class="quote">Arhivele FTP ale Debian</span>”</span>, pentru mai multe informații legate de aranjamentul și conținutul arhivelor. </p></td></tr>
</table></div>
<p>

</p>
<p>Multe din programele din sistem sunt licențiate sub <span class="emphasis"><em>Licența Publică Generală</em></span> <span class="emphasis"><em>GNU</em></span>, căreia i se spune adesea <span class="quote">„<span class="quote">GPL</span>”</span>. Această licență (GPL) cere să faceți disponibil <span class="emphasis"><em>codul sursă</em></span> al programelor, ori de câte ori distribuiți o copie binară a programului; această dispoziție a licenței asigură faptul că orice utilizator va putea modifica programul. Datorită acestei dispoziții, codul sursă<a href="#ftn.id1502" class="footnote" name="id1502"><sup class="footnote">[1]</sup></a> pentru toate aceste programe este disponibil în sistemul Debian. </p>
<p>Există mai multe alte forme de declarații de drepturi de autor și licențe software utilizate în programele din Debian. Puteți găsi drepturile de autor și licențele pentru fiecare pachet instalat în sistemul dumneavoastră dacă vă uitați în fișierul <code class="filename">/usr/share/doc/<em class="replaceable"><code>nume-pachet</code></em>/copyright</code>, odată ce ați instalat un pachet în sistemul dumneavoastră. </p>
<p>Pentru mai multe informații legate de licențe și felul în care Debian determină dacă software-ul e îndeajuns de liber pentru a fi inclus în distribuția principală, a se vedea <a class="ulink" href="https://www.debian.org/social_contract#guidelines" target="_top">Ghidul Debian pentru software-ul liber</a>. </p>
<p>Cea mai importantă notă juridică este că acest software vine <span class="emphasis"><em>fără nici un fel de garanție</em></span>. Programatorii care au creat acest software au făcut acest lucru spre beneficiul comunității. Nu se oferă nici o garanție legată de potrivirea software-ului cu vreun scop dat. Totuși, din moment ce software-ul este liber, puteți să-l modificați astfel încât să fie potrivit pentru propriile dumneavoastră nevoi — și să vă bucurați de schimbările făcute de alții care au extins software-ul în acest mod. </p>
<div class="footnotes">
<br><hr width="100" align="left">
<div id="ftn.id1502" class="footnote"><p><a href="#id1502" class="para"><sup class="para">[1] </sup></a> Pentru informații legate de modul în care puteți găsi, despacheta și construi pachete binare din pachetele sursă Debian, consultați <a class="ulink" href="https://www.debian.org/doc/FAQ/" target="_top">Răspunsurile la întrebările frecvente despre Debian</a>, în secțiunea <span class="quote">„<span class="quote">Bazele sistemului de gestionare al pachetelor Debian</span>”</span>. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s07.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Sus"></a></td>
<td width="40%" align="right"> <a accesskey="n" href="ch02.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">1.7. Organizarea acestui document </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> Cap. 2. Cerințele sistemului de operare</td>
</tr>
</table>
</div>
</body>
</html>
