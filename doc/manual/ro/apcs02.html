<html>
<head>
<meta http-equiv="Content-Type" content="text/html; charset=UTF-8">
<title>C.2. Arborele de directoare</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="apc.html" title="Anexa C. Partiționarea pentru Debian">
<link rel="prev" href="apcs01.html" title="C.1. Deciderea partițiilor și a dimensiunii lor în Debian">
<link rel="next" href="apcs03.html" title="C.3. Scheme de partiționare recomandate">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.2. Arborele de directoare</th></tr>
<tr>
<td width="20%" align="left">
<a accesskey="p" href="apcs01.html"><img src="images/prev.png" alt="Înapoi"></a> </td>
<th width="60%" align="center">Anexa C. Partiționarea pentru Debian</th>
<td width="20%" align="right"> <a accesskey="n" href="apcs03.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="directory-tree"></a>C.2. Arborele de directoare</h2></div></div></div>
<p>Debian GNU/Linux aderă la <a class="ulink" href="http://refspecs.linuxfoundation.org/fhs.shtml" target="_top">Standardul ierarhiei sistemului de fișiere</a> („Filesystem Hierarchy Standard”: FHS) pentru denumirea directoarelor și fișierelor. Acest standard permite utilizatorilor și programelor software să prezică locația fișierelor și directoarelor. Directorul la nivel rădăcină este reprezentat simplu de bara oblică înclinată <code class="filename">/</code>. La nivel de rădăcină, toate sistemele Debian includ aceste directoare: </p>
<div class="informaltable"><table class="informaltable" border="1">
<colgroup>
<col>
<col>
</colgroup>
<thead><tr>
<th>Director</th>
<th>Conţinut</th>
</tr></thead>
<tbody>
<tr>
<td><code class="filename">bin</code></td>
<td>Binare de comenzi esențiale</td>
</tr>
<tr>
<td><code class="filename">boot</code></td>
<td>Fișiere statice ale încărcătorului de pornire</td>
</tr>
<tr>
<td><code class="filename">dev</code></td>
<td>Fișiere de dispozitive</td>
</tr>
<tr>
<td><code class="filename">etc</code></td>
<td>Configurație de sistem specifică mașinii</td>
</tr>
<tr>
<td><code class="filename">home</code></td>
<td>Directoarele personale ale utilizatorilor</td>
</tr>
<tr>
<td><code class="filename">lib</code></td>
<td>Biblioteci partajate esențiale și module de nucleu</td>
</tr>
<tr>
<td><code class="filename">media</code></td>
<td>Conține puncte de montare pentru suporturi de stocare amovibile</td>
</tr>
<tr>
<td><code class="filename">mnt</code></td>
<td>Punct de montare pentru montarea temporară a unui sistem de fișiere</td>
</tr>
<tr>
<td><code class="filename">proc</code></td>
<td>Director virtual pentru informații de sistem</td>
</tr>
<tr>
<td><code class="filename">root</code></td>
<td>Directorul personal al utilizatorului „root”</td>
</tr>
<tr>
<td><code class="filename">run</code></td>
<td>Date variabile în timp de execuție</td>
</tr>
<tr>
<td><code class="filename">sbin</code></td>
<td>Binare de sistem esențiale</td>
</tr>
<tr>
<td><code class="filename">sys</code></td>
<td>Director virtual pentru informații de sistem</td>
</tr>
<tr>
<td><code class="filename">tmp</code></td>
<td>Fișiere temporare</td>
</tr>
<tr>
<td><code class="filename">usr</code></td>
<td>Ierarhie secundară</td>
</tr>
<tr>
<td><code class="filename">var</code></td>
<td>Date variabile</td>
</tr>
<tr>
<td><code class="filename">srv</code></td>
<td>Date pentru serviciile furnizate de sistem</td>
</tr>
<tr>
<td><code class="filename">opt</code></td>
<td>Pachete software pentru aplicații opționale</td>
</tr>
</tbody>
</table></div>
<p>
</p>
<p>Următoarea este o listă de considerații importante referitoare la directoare și partiții. Rețineți că utilizarea discului variază foarte mult, având în vedere configurația sistemului și modelele specifice de utilizare. Recomandările de aici sunt linii directoare generale și oferă un punct de plecare pentru partiționare. </p>
<div class="itemizedlist"><ul class="itemizedlist" type="disc">
<li class="listitem"><p>Partiția rădăcină <code class="filename">/</code> trebuie să conțină întotdeauna fizic <code class="filename">/etc</code>, <code class="filename">/bin</code>, <code class="filename">/sbin</code>, <code class="filename">/lib </code>, <code class="filename">/dev</code> și <code class="filename">/usr</code>, altfel nu veți putea porni. Aceasta înseamnă că ar trebui să furnizați cel puțin 700–850Mo de spațiu pe disc pentru partiția rădăcină, inclusiv <code class="filename">/usr</code> sau 5–6Go pentru o stație de lucru sau o instalare de server. </p></li>
<li class="listitem"><p><code class="filename">/var</code>: date variabile cum ar fi articole de știri, mesaje poștă electronică, situri web, baze de date, fișierele de prestocare a datelor ale sistemului de împachetare etc. vor fi plasate în acest director. Mărimea acestui director depinde în mare măsură de utilizarea sistemului dvs., dar pentru majoritatea oamenilor va fi dictată de supraîncărcarea produsă de instrumentul de gestionare a pachetelor. Dacă veți face o instalare completă cu aproape tot ce are Debian de oferit, totul într-o singură sesiune, rezervarea a 2 sau 3 Go de spațiu pentru <code class="filename">/var</code> ar trebui să fie suficient. Dacă intenționați să instalați în bucăți (adică să instalați servicii și utilități, urmate de text, apoi X, ...), puteți scăpa cu 300–500 Mo. În cazul în care spațiul pe discul dur/solid este limitat și nu intenționați să faceți actualizări majore de sistem, vă puteți descurca cu doar 30 sau 40 Mo. </p></li>
<li class="listitem"><p><code class="filename">/tmp</code>: datele temporare create de programe vor merge cel mai probabil în acest director. 40–100Mo ar trebui să fie de obicei suficienți. Unele aplicații — precum gestionarii de arhive, instrumentele de creare CD/DVD și software multimedia — pot folosi <code class="filename">/tmp</code> pentru a stoca temporar fișiere imagine. Dacă intenționați să utilizați astfel de aplicații, ar trebui să ajustați spațiul disponibil în <code class="filename">/tmp</code> în consecință. </p></li>
<li class="listitem"><p><code class="filename">/home</code>: fiecare utilizator își va pune datele personale într-un subdirector al acestui director. Dimensiunea sa depinde de câți utilizatori vor folosi sistemul și de ce fișiere vor fi stocate în directoarele lor. În funcție de utilizarea planificată, ar trebui să rezervați aproximativ 100 Mo pentru fiecare utilizator, dar adaptați această valoare la nevoile dvs. Rezervați mult mai mult spațiu dacă intenționați să salvați o mulțime de fișiere multimedia (imagini, MP3, filme) în directorul dumneavoastră personal. </p></li>
</ul></div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs01.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="apc.html"><img src="images/up.png" alt="Sus"></a></td>
<td width="40%" align="right"> <a accesskey="n" href="apcs03.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">C.1. Deciderea partițiilor și a dimensiunii lor în Debian </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> C.3. Scheme de partiționare recomandate</td>
</tr>
</table>
</div>
</body>
</html>
