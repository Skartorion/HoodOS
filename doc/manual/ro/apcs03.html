<html>
<head>
<meta http-equiv="Content-Type" content="text/html; charset=UTF-8">
<title>C.3. Scheme de partiționare recomandate</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="apc.html" title="Anexa C. Partiționarea pentru Debian">
<link rel="prev" href="apcs02.html" title="C.2. Arborele de directoare">
<link rel="next" href="apcs04.html" title="C.4. Numele dispozitivelor în Linux">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.3. Scheme de partiționare recomandate</th></tr>
<tr>
<td width="20%" align="left">
<a accesskey="p" href="apcs02.html"><img src="images/prev.png" alt="Înapoi"></a> </td>
<th width="60%" align="center">Anexa C. Partiționarea pentru Debian</th>
<td width="20%" align="right"> <a accesskey="n" href="apcs04.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="id5191"></a>C.3. Scheme de partiționare recomandate</h2></div></div></div>
<p>Pentru utilizatorii noi, laptop-urile cu Debian, sistemele utilizate în domiciliu personal și alte configurări pentru un singur utilizator, o singură partiție <code class="filename">/</code> (plus swap) este probabil cea mai ușoară și simplă cale de a începe. Tipul de partiție recomandat este „ext4”. </p>
<p>Pentru sisteme cu mai mulți utilizatori sau sisteme cu mult spațiu pe disc, cel mai bine este să puneți directoarele <code class="filename">/var</code>, <code class="filename">/tmp</code> și <code class="filename">/home</code> fiecare pe propriile partiții separate de partiția <code class="filename">/</code>. </p>
<p>Este posibil să aveți nevoie de o partiție separată <code class="filename">/usr/local</code> dacă intenționați să instalați multe programe care nu fac parte din distribuția Debian. Dacă mașina dvs. va fi un server de poștă electronică, poate fi necesar să faceți din directorul <code class="filename">/var/mail</code> o partiție separată. Dacă configurați un server cu multe conturi de utilizator, în general este bine să aveți o partiție separată, mare <code class="filename">/home</code>. În general, situația de partiționare variază de la calculator la calculator în funcție de utilizarea ce îi se va da acestuia. </p>
<p>Pentru sistemele foarte complexe, ar trebui să vedeți <a class="ulink" href="http://www.tldp.org/HOWTO/Multi-Disk-HOWTO.html" target="_top"> Rețetarul pentru mai multe discuri</a> (Multi Disk HOWTO). Acesta conține informații aprofundate, de interes pentru furnizorii de servicii de internet (ISP) și pentru persoanele care instalează servere. </p>
<p>În ceea ce privește problema dimensiunii partiției spațiului de interschimb (swap), există multe puncte de vedere. O regulă generală care funcționează bine este să utilizați atât de mult spațiu de interschimb (swap) câtă memorie RAM aveți în sistem. De asemenea, nu ar trebui să fie mai mic de 512 Mo, în majoritatea cazurilor. Desigur, există și excepții de la aceste reguli. </p>
<p>De exemplu, o mașină mai veche poate avea 512 Mo de RAM și o unitate SATA de 20 Go pe <code class="filename">/dev/sda</code>. Poate exista o partiție de 8 Go pentru un alt sistem de operare pe <code class="filename">/dev/sda1</code>, o partiție de spațiu de interschimb de 512 Mo pe <code class="filename">/dev/sda3</code> și aproximativ 11,4 Go pe <code class="filename">/dev/ sda2</code> ca partiție Linux. </p>
<p>Pentru a avea o idee despre spațiul ocupat de sarcinile pe care ați putea fi interesat să-le adăugați după finalizarea instalării sistemului, consultați <a class="xref" href="apds02.html" title="D.2. Spațiu pe disc necesar pentru sarcini">Secțiune D.2, „Spațiu pe disc necesar pentru sarcini”</a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs02.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="apc.html"><img src="images/up.png" alt="Sus"></a></td>
<td width="40%" align="right"> <a accesskey="n" href="apcs04.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">C.2. Arborele de directoare </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> C.4. Numele dispozitivelor în Linux</td>
</tr>
</table>
</div>
</body>
</html>
