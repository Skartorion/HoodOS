<html>
<head>
<meta http-equiv="Content-Type" content="text/html; charset=UTF-8">
<title>5.1. Pornirea programului de instalare pe 64-bit PC</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="ch05.html" title="Cap. 5. Pornirea sistemului de instalare">
<link rel="prev" href="ch05.html" title="Cap. 5. Pornirea sistemului de instalare">
<link rel="next" href="ch05s02.html" title="5.2. Accesibilitate">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">5.1. Pornirea programului de instalare pe <span class="phrase">64-bit PC</span>
</th></tr>
<tr>
<td width="20%" align="left">
<a accesskey="p" href="ch05.html"><img src="images/prev.png" alt="Înapoi"></a> </td>
<th width="60%" align="center">Cap. 5. Pornirea sistemului de instalare</th>
<td width="20%" align="right"> <a accesskey="n" href="ch05s02.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="id2272"></a>5.1. Pornirea programului de instalare pe <span class="phrase">64-bit PC</span>
</h2></div></div></div>
<div class="warning"><table border="0" summary="Warning">
<tr>
<td rowspan="2" align="center" valign="top" width="25"><img alt="[Avertisment]" src="images/warning.png"></td>
<th align="left">Avertisment</th>
</tr>
<tr><td align="left" valign="top"><p>Dacă aveți alte sisteme de operare pe sistemul dvs. pe care doriți să le păstrați (configurare de pornire duală), ar trebui să vă asigurați că acestea au fost închise corect <span class="emphasis"><em>înainte</em></span> să porniți programul de instalare. Instalarea unui sistem de operare în timp ce un alt sistem de operare este în hibernare (a fost suspendat pe disc) poate duce la pierderea sau deteriorarea stării sistemului de operare suspendat, ceea ce ar putea cauza probleme la repornire. </p></td></tr>
</table></div>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notă]" src="images/note.png"></td>
<th align="left">Notă</th>
</tr>
<tr><td align="left" valign="top"><p>Pentru informații despre cum să porniți programul de instalare în modul grafic, consultați <a class="xref" href="ch05s01.html#graphical" title="5.1.6. Programul de instalare cu interfață grafică">Secțiune 5.1.6, „Programul de instalare cu interfață grafică”</a>. </p></td></tr>
</table></div>
<div class="sect2">
<div class="titlepage"><div><div><h3 class="title">
<a name="usb-boot-x86"></a>5.1.1. Pornirea de pe un stick de memorie USB</h3></div></div></div>
<p>Dacă calculatorul dvs. va porni de pe USB, aceasta va fi probabil cea mai ușoară cale de instalare. Presupunând că ați pregătit totul de la <span class="phrase"><a class="xref" href="ch03s06.html#boot-dev-select-x86" title="3.6.2. Selectarea dispozitivului de pornire">Secțiune 3.6.2, „Selectarea dispozitivului de pornire”</a></span> și <a class="xref" href="ch04s03.html" title="4.3. Pregătirea fișierelor pentru pornirea unui stick de memorie USB">Secțiune 4.3, „Pregătirea fișierelor pentru pornirea unui stick de memorie USB”</a>, trebuie doar să conectați stick-ul USB la un conector USB liber și să reporniți calculatorul. Sistemul ar trebui să pornească și, dacă nu ați folosit modul flexibil de a construi stick-ul și nu l-ați activat, ar trebui să vi se prezinte un meniu grafic de pornire (pe echipamentul care îl acceptă). Aici puteți selecta diverse opțiuni de instalare sau puteți apăsa pur și simplu <span class="keycap"><strong>Enter</strong></span>. </p>
</div>
<div class="sect2">
<div class="titlepage"><div><div><h3 class="title">
<a name="id2288"></a>5.1.2. Pornirea de pe un disc optic (CD/DVD)</h3></div></div></div>
<p>Dacă aveți un set de discuri optice și mașina dvs. acceptă pornirea direct de pe acestea, grozav! Pur și simplu <span class="phrase"> configurați sistemul pentru a porni de pe un disc optic, așa cum este descris în <a class="xref" href="ch03s06.html#boot-dev-select-x86" title="3.6.2. Selectarea dispozitivului de pornire">Secțiune 3.6.2, „Selectarea dispozitivului de pornire”</a>, </span> introduceți discul, reporniți și continuați la următorul capitol. </p>
<p>Rețineți că anumite unități optice pot necesita controlori speciali și, prin urmare, pot fi inaccesibile în primele etape de instalare. Dacă se dovedește că modalitatea standard de pornire de pe un disc optic nu funcționează pentru echipamentul dvs., revedeți acest capitol și citiți despre nucleele alternative și metodele de instalare care ar putea funcționa pentru dvs. </p>
<p>Chiar dacă nu puteți porni de pe discul optic, probabil că puteți instala componentele sistemului Debian și orice pachete doriți de pe un astfel de disc. Pur și simplu porniți folosind un mediu diferit și când este timpul să instalați sistemul de operare, sistemul de bază și orice pachete suplimentare, îndreptați sistemul de instalare către unitatea optică. </p>
<p>Dacă aveți probleme la pornire, consultați <a class="xref" href="ch05s04.html" title="5.4. Rezolvarea problemelor din procesul de instalare">Secțiune 5.4, „Rezolvarea problemelor din procesul de instalare”</a>. </p>
</div>
<div class="sect2">
<div class="titlepage"><div><div><h3 class="title">
<a name="boot-initrd"></a>5.1.3. Pornirea din Linux folosind <span class="command"><strong>GRUB</strong></span>
</h3></div></div></div>
<p>Pentru a porni programul de instalare de pe discul dur/solid, trebuie mai întâi să descărcați și să plasați fișierele necesare așa cum este descris în <a class="xref" href="ch04s04.html" title="4.4. Pregătirea fișierelor pentru pornirea de pe discul dur/solid">Secțiune 4.4, „Pregătirea fișierelor pentru pornirea de pe discul dur/solid”</a>. </p>
<p>Pentru <span class="command"><strong>GRUB2</strong></span>, va trebui să configurați două lucruri esențiale în fișierul <code class="filename">/boot/grub/grub.cfg</code>: </p>
<div class="itemizedlist"><ul class="itemizedlist" type="disc">
<li class="listitem"><p>pentru a încărca programul de instalare <code class="filename">initrd.gz</code> la pornire; </p></li>
<li class="listitem"><p>cere ca nucleul <code class="filename">vmlinuz</code> să folosească un disc RAM ca partiție rădăcină. </p></li>
</ul></div>
<p>

</p>
<p>O intrare pentru programul de instalare ar fi de exemplu: </p>
<div class="informalexample"><pre class="screen">menuentry 'Instalare nouă' {
insmod part_msdos
insmod ext2
set root='(hd0,msdos1)'
linux /boot/instalare_nouă/vmlinuz
initrd /boot/instalare_nouă/initrd.gz
}
</pre></div>
<p>

</p>
</div>
<div class="sect2">
<div class="titlepage"><div><div><h3 class="title">
<a name="boot-tftp-x86"></a>5.1.4. Pornirea cu TFTP</h3></div></div></div>
<p>Pornirea din rețea necesită să aveți o conexiune la rețea și un server de pornire în rețea TFTP (și probabil, de asemenea, un server DHCP, RARP sau BOOTP pentru configurarea automată a rețelei). </p>
<p>Configurarea serverului pentru a accepta pornirea din rețea este descrisă în <a class="xref" href="ch04s05.html" title="4.5. Pregătirea fișierelor pentru pornirea prin rețea utilizând TFTP">Secțiune 4.5, „Pregătirea fișierelor pentru pornirea prin rețea utilizând TFTP”</a>. </p>
<p>Există diferite moduri de a face o pornire TFTP pe i386. </p>
<div class="sect3">
<div class="titlepage"><div><div><h4 class="title">
<a name="id2321"></a>5.1.4.1. Placa de rețea sau placa bază cu PXE</h4></div></div></div>
<p>Este posibil ca placa de interfață de rețea sau placa bază să ofere funcționalitatea de pornire PXE. Aceasta este o reimplementare <span class="trademark">Intel</span>™ a pornirii TFTP. Dacă este așa, este posibil să vă puteți configura BIOS/UEFI pentru a porni din rețea. </p>
</div>
<div class="sect3">
<div class="titlepage"><div><div><h4 class="title">
<a name="id2325"></a>5.1.4.2. Placă de rețea cu bootROM</h4></div></div></div>
<p>Este posibil ca placa dumneavoastră de interfață de rețea să ofere funcționalitatea de pornire utilizând TFTP. </p>
</div>
<div class="sect3">
<div class="titlepage"><div><div><h4 class="title">
<a name="id2328"></a>5.1.4.3. Etherboot</h4></div></div></div>
<p><a class="ulink" href="http://www.etherboot.org" target="_top">Proiectul etherboot</a> furnizează dischete de pornire și chiar bootrom-uri care efectuează o pornire utilizând TFTP. </p>
</div>
</div>
<div class="sect2">
<div class="titlepage"><div><div><h3 class="title">
<a name="boot-screen"></a>5.1.5. Ecranul de pornire</h3></div></div></div>
<p>Când pornește programul de instalare, ar trebui să vi se prezinte un ecran grafic prietenos care afișează sigla Debian și un meniu: </p>
<div class="informalexample"><pre class="screen">Debian GNU/Linux installer boot menu

Graphical install
Install
Advanced options                            &gt;
Accessible dark contrast installer menu     &gt;
Help
Install with speech synthesis
</pre></div>
<p>

</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notă]" src="images/note.png"></td>
<th align="left">Notă</th>
</tr>
<tr><td align="left" valign="top"><p>Acest ecran grafic va arăta ușor diferit în funcție de modul în care a pornit calculatorul (BIOS sau UEFI), dar vor fi afișate aceleași opțiuni. </p></td></tr>
</table></div>
<p>În funcție de metoda de instalare pe care o utilizați, este posibil ca opțiunea <span class="quote">„<span class="quote">Graphical install</span>”</span> «Instalare grafică» să nu fie disponibilă. Imaginile bi-arch au în plus o variantă de 64 de biți pentru fiecare opțiune de instalare, chiar sub aceasta, dublând astfel numărul de opțiuni. </p>
<p>Pentru o instalare normală, selectați fie intrarea <span class="quote">„<span class="quote">Graphical install</span>”</span> «Instalare grafică», fie <span class="quote">„<span class="quote">Install</span>”</span> «Instalare» — folosind fie tastele săgeți de pe tastatură, fie tastând prima literă (evidențiată) — și apăsați tasta <span class="keycap"><strong>Enter</strong></span> pentru a porni programul de instalare. Intrarea <span class="quote">„<span class="quote">Graphical install</span>”</span> «Instalare grafică» este deja selectată implicit. </p>
<p>Intrarea <span class="quote">„<span class="quote">Advanced options</span>”</span> «Opțiuni avansate» oferă acces la un al doilea meniu care permite pornirea programului de instalare în modul expert, în modul de recuperare și pentru instalări automate. </p>
<p>Dacă doriți sau aveți nevoie să adăugați parametrii de pornire fie pentru programul de instalare, fie pentru nucleu, apăsați <span class="keycap"><strong>Tab</strong></span> (pornire BIOS), sau <span class="keycap"><strong>e</strong></span> apoi <span class="keycap"><strong>down arrow</strong></span> de trei ori, apoi <span class="keycap"><strong>end</strong></span>, pentru a edita linia <span class="quote">„<span class="quote">linux</span>”</span> a intrării de pornire (pornire UEFI). Aceasta va afișa comanda de pornire pentru intrarea de meniu selectată și vă va permite să o editați în funcție de nevoile dvs. Rețineți că aranjamentul tastaturii în acest moment este încă QWERTY. Ecranele de ajutor (vezi mai jos) listează câteva opțiuni posibile comune. Apăsați tasta <span class="keycap"><strong>Enter</strong></span> (pornire BIOS) sau <span class="keycap"><strong>F10</strong></span> (UEFI boot) pentru a porni programul de instalare cu opțiunile dvs.; apăsând <span class="keycap"><strong>Esc</strong></span> vă va întoarce la meniul de pornire și va anula orice modificări pe care le-ați făcut. </p>
<p>Alegerea intrării <span class="quote">„<span class="quote">Help</span>”</span> «Ajutor» va avea ca rezultat afișarea primului ecran de ajutor, care oferă o privire de ansamblu asupra tuturor ecranelor de ajutor disponibile. Pentru a reveni la meniul de pornire după ce ecranele de ajutor au fost afișate, tastați <span class="quote">„<span class="quote">menu</span>”</span> în promptul de pornire și apăsați <span class="keycap"><strong>Enter</strong></span>. Toate ecranele de ajutor au un prompt de pornire la care poate fi tastată comanda de pornire: </p>
<div class="informalexample"><pre class="screen">
Apăsați «F1» pentru indexul de ajutor sau «ENTER» pentru a porni:
</pre></div>
<p> La acest prompt de pornire, puteți fie să apăsați tasta <span class="keycap"><strong>Enter</strong></span> pentru a porni programul de instalare cu opțiunile implicite sau să introduceți o comandă de pornire specifică și, opțional, parametrii de pornire. O serie de parametri de pornire care ar putea fi utili pot fi găsiți pe diferitele ecrane de ajutor. Dacă adăugați vreun parametru la linia de comandă de pornire, asigurați-vă că introduceți mai întâi metoda de pornire (prestabilită este <strong class="userinput"><code>install</code></strong>) și un spațiu înaintea primului parametru (de exemplu, <strong class="userinput"><code>install nomodeset</code></strong>). </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notă]" src="images/note.png"></td>
<th align="left">Notă</th>
</tr>
<tr><td align="left" valign="top"><p>În acest moment, se presupune că tastatura are aranjamentul implicit pentru „Engleză (SUA)”. Aceasta înseamnă că, dacă tastatura dvs. are un aranjament diferit (specific pentru limbă), caracterele care apar pe ecran pot fi diferite de ceea ce vă așteptați atunci când introduceți parametri. Wikipedia are o <a class="ulink" href="https://en.wikipedia.org/wiki/Keyboard_layout#United_States" target="_top">schemă a aranjamentului tastaturii din SUA</a> care poate fi folosită ca referință pentru a găsi tastele corecte de utilizat. </p></td></tr>
</table></div>
<p>
</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notă]" src="images/note.png"></td>
<th align="left">Notă</th>
</tr>
<tr><td align="left" valign="top">
<p>Dacă utilizați un sistem care are BIOS-ul configurat pentru a utiliza consola serială, este posibil să nu puteți vedea ecranul grafic inițial la pornirea programului de instalare; este posibil să nu vedeți nici chiar meniul de pornire. Același lucru se poate întâmpla dacă instalați sistemul printr-un dispozitiv de gestionare la distanță care oferă o interfață text pentru consola VGA. Exemple de aceste dispozitive includ consola de text a <span class="quote">„<span class="quote">integrated Lights Out</span>”</span> (iLO) de la Compaq și <span class="quote">„<span class="quote">Integrated Remote Assistant</span>”</span> (IRA) de la HP. </p>
<p>Pentru a ocoli ecranul de pornire grafic, puteți fie să apăsați „orbește” <span class="keycap"><strong>Esc</strong></span> pentru a obține o solicitare de pornire în modul text sau (la fel de „orbește”) apăsați tasta <span class="quote">„<span class="quote">H</span>”</span> urmată de tasta <span class="keycap"><strong>Enter</strong></span> pentru a selecta opțiunea <span class="quote">„<span class="quote">Help</span>”</span> «Ajutor» descrisă mai sus. După aceea, apăsările dvs. de taste ar trebui să fie reflectate în linia de prompt. Pentru a împiedica programul de instalare să folosească framebuffer-ul pentru restul instalării, veți dori, de asemenea, să adăugați <strong class="userinput"><code>vga=normal nomodeset</code></strong> la promptul de pornire, așa cum este descris în textul de ajutor. </p>
</td></tr>
</table></div>
<p>
</p>
</div>
<div class="sect2">
<div class="titlepage"><div><div><h3 class="title">
<a name="graphical"></a>5.1.6. Programul de instalare cu interfață grafică</h3></div></div></div>
<p>Versiunea grafică a programului de instalare este disponibilă numai pentru un număr limitat de arhitecturi, inclusiv <span class="phrase">64-bit PC</span>. Funcționalitatea programului de instalare cu interfață grafică este, în esență, aceeași cu cea a programului de instalare bazat pe text, deoarece folosește, practic, aceleași programe, dar cu o interfață diferită. </p>
<p>Deși funcționalitatea este identică, programul de instalare cu interfață grafică are totuși câteva avantaje semnificative. Principalul avantaj este că acceptă mai multe limbi, și anume cele care folosesc un set de caractere care nu poate fi afișat cu interfața <span class="quote">„<span class="quote">newt</span>”</span> bazată pe text. De asemenea, are câteva avantaje de utilizare, cum ar fi opțiunea de a folosi un mouse, iar în unele cazuri mai multe întrebări pot fi afișate pe un singur ecran. </p>
<p>Programul de instalare cu interfață grafică este disponibil cu toate imaginile CD/DVD și cu metoda de instalare „hd-media”. Pentru a porni programul de instalare cu interfață grafică pur și simplu selectați opțiunea relevantă din meniul de pornire. Modul expert și de recuperare pentru programul de instalare cu interfață grafică pot fi selectate din meniul <span class="quote">„<span class="quote">Opțiuni avansate</span>”</span>. Metodele de pornire utilizate anterior <strong class="userinput"><code>installgui</code></strong>, <strong class="userinput"><code>expertgui</code></strong> și <strong class="userinput"><code>rescuegui</code></strong> pot fi încă folosite din promptul de pornire care este afișat după selectarea butonului <span class="quote">„<span class="quote">Ajutor</span>”</span> din meniul de pornire. </p>
<p>La fel ca în cazul programului de instalare bazat pe text, este posibil să adăugați parametri de pornire la pornirea programului de instalare cu interfață grafică. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notă]" src="images/note.png"></td>
<th align="left">Notă</th>
</tr>
<tr><td align="left" valign="top">
<p>Programul de instalare cu interfață grafică necesită mult mai multă memorie pentru a rula decât programul de instalare bazat pe text: 810MB. Dacă este disponibilă o memorie insuficientă, acesta va reveni automat la interfața <span class="quote">„<span class="quote">newt</span>”</span> bazată pe text. </p>
<p>Dacă cantitatea de memorie din sistemul dumneavoastră. este sub 780MB, este posibil ca programul de instalare cu interfață grafică să nu pornească deloc, în timp ce pornirea programului de instalare bazat pe text va funcționa în continuare. Utilizarea programului de instalare bazat pe text este recomandată pentru sistemele cu puțină memorie disponibilă. </p>
</td></tr>
</table></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch05.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="ch05.html"><img src="images/up.png" alt="Sus"></a></td>
<td width="40%" align="right"> <a accesskey="n" href="ch05s02.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">Cap. 5. Pornirea sistemului de instalare </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> 5.2. Accesibilitate</td>
</tr>
</table>
</div>
</body>
</html>
