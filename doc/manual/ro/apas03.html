<html>
<head>
<meta http-equiv="Content-Type" content="text/html; charset=UTF-8">
<title>A.3. Instalarea</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="apa.html" title="Anexa A. Rețetarul instalării">
<link rel="prev" href="apas02.html" title="A.2. Pornirea programului de instalare">
<link rel="next" href="apas04.html" title="A.4. Trimiteți-ne un raport de instalare">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.3. Instalarea</th></tr>
<tr>
<td width="20%" align="left">
<a accesskey="p" href="apas02.html"><img src="images/prev.png" alt="Înapoi"></a> </td>
<th width="60%" align="center">Anexa A. Rețetarul instalării</th>
<td width="20%" align="right"> <a accesskey="n" href="apas04.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-installation"></a>A.3. Instalarea</h2></div></div></div>
<p>Odată ce programul de instalare pornește, veți fi întâmpinat cu un ecran inițial. Apăsați tasta <span class="keycap"><strong>Enter</strong></span> pentru a porni, sau citiți instrucțiunile pentru alte metode și parametri de pornire (consultați <a class="xref" href="ch05s03.html" title="5.3. Parametrii de pornire">Secțiune 5.3, „Parametrii de pornire”</a>). </p>
<p>După un timp vi se va cere să selectați limba. Utilizați tastele săgeți pentru a alege o limbă și apăsați <span class="keycap"><strong>Enter</strong></span> pentru a continua. În continuare, vi se va cere să vă selectați țara, opțiunile afișate vor include țările în care este vorbită limba dumneavoastră. Dacă nu se află pe lista scurtă, este disponibilă o listă cu toate țările din lume. </p>
<p>Este posibil să vi se ceară să confirmați aranjamentul tastaturii. Alegeți opțiunea implicită, cu excepția cazului în care știți că nu este cea mai adecvată. </p>
<p>Acum așezați-vă comod în timp ce «debian-installer» detectează o parte din componentele și dispozitivele calculatorului dumneavoastră și încarcă restul imaginii de instalare. </p>
<p>Apoi, programul de instalare va încerca să detecteze plăcile de rețea și să configureze rețeaua prin DHCP. Dacă nu sunteți într-o rețea sau nu aveți DHCP, vi se va oferi posibilitatea de a configura rețeaua manual. </p>
<p>Configurarea rețelei este urmată de crearea conturilor de utilizator. În mod implicit, vi se cere să furnizați o parolă pentru contul <span class="quote">„<span class="quote">root</span>”</span> (administrator) și informațiile necesare pentru a crea un cont de utilizator obișnuit. Dacă nu specificați o parolă pentru utilizatorul <span class="quote">„<span class="quote">root</span>”</span>, acest cont va fi dezactivat, dar pachetul <span class="command"><strong>sudo</strong></span> va fi instalat ulterior pentru a permite îndeplinirea sarcinilor administrative pe noul sistem. În mod implicit, primului utilizator creat pe sistem i se va permite să folosească comanda <span class="command"><strong>sudo</strong></span> pentru a deveni «root» (administrator). </p>
<p>Următorul pas este configurarea ceasului și a fusului orar. Instalatorul va încerca să contacteze un server de timp din Internet pentru a se asigura că ceasul este corect potrivit. Fusul orar se bazează pe țara selectată mai devreme și instalatorul vă va cere să selectați unul numai dacă țara respectivă are mai multe zone orare. </p>
<p>Acum este timpul să partiționați discurile. Mai întâi vi se va oferi posibilitatea de a partiționa automat fie o unitate întreagă, fie spațiul liber disponibil pe o unitate (consultați <a class="xref" href="ch06s03.html#partman-auto" title="6.3.4.2. Partiționarea ghidată">Secțiune 6.3.4.2, „Partiționarea ghidată”</a>). Acest lucru este recomandat utilizatorilor noi sau oricui se grăbește. Dacă nu doriți să partiționați automat, alegeți <span class="guimenuitem">Manual</span> din meniu. </p>
<p>Dacă aveți o partiție Windows existentă pe care doriți să o păstrați, fiți foarte atenți la partiționarea automată. Dacă alegeți partiționarea manuală, puteți utiliza programul de instalare pentru a redimensiona partițiile FAT sau NTFS existente pentru a crea spațiu pentru instalarea Debian: pur și simplu selectați partiția și specificați noua ei dimensiune. </p>
<p>Pe următorul ecran veți vedea tabelul de partiții, cum vor fi formatate partițiile și unde vor fi montate. Selectați o partiție pentru a o modifica sau șterge. Dacă ați făcut o partiționare automată, ar trebui să o puteți alege din meniu <span class="guimenuitem">Finalizați partiționarea și scrieți modificările pe disc</span> pentru a utiliza ceea ce ați configurat. Nu uitați să atribuiți cel puțin o partiție pentru spațiul de interschimb „swap” și să montați o partiție pe <code class="filename">/</code>. Pentru informații mai detaliate despre cum să utilizați instrumentul de partiționare, consultați <a class="xref" href="ch06s03.html#di-partition" title="6.3.4. Partiționarea și selectarea punctelor de montare">Secțiune 6.3.4, „Partiționarea și selectarea punctelor de montare”</a>; anexa <a class="xref" href="apc.html" title="Anexa C. Partiționarea pentru Debian">Anexa C, <i>Partiționarea pentru Debian</i></a> conține mai multe informații generale despre partiționare. </p>
<p>Acum <code class="classname">debian-installer</code> formatează partițiile și începe să instaleze sistemul de bază, ceea ce poate dura ceva timp. Aceasta operație este urmată de instalarea unui nucleu. </p>
<p>Sistemul de bază care a fost instalat mai devreme este o instalare funcțională, dar foarte minimă. Pentru a face sistemul mai funcțional, următorul pas vă permite să instalați pachete suplimentare prin selectarea sarcinilor de instalări adiționale prestabilite. Înainte ca pachetele să poată fi instalate, <code class="classname">apt</code> trebuie să fie configurat, deoarece aceasta definește de unde vor fi preluate pachetele. Sarcina <span class="quote">„<span class="quote">Utilități de sistem standard</span>”</span> va fi selectată implicit și ar trebui să fie instalată în mod normal. Selectați sarcina <span class="quote">„<span class="quote">Mediu de birou</span>”</span> dacă doriți să aveți un mediu grafic de birou după instalare. Consultați <a class="xref" href="ch06s03.html#pkgsel" title="6.3.6.2. Selectarea și instalarea software-ului">Secțiune 6.3.6.2, „Selectarea și instalarea software-ului”</a> pentru informații suplimentare despre acest pas. </p>
<p>Ultimul pas este să instalați un încărcător de pornire. Dacă programul de instalare detectează alte sisteme de operare pe calculatorul dvs., le va adăuga în meniul de pornire și vă va anunța. <span class="phrase">În mod implicit, GRUB va fi instalat în partiția UEFI/sectorul de pornire al unității primare (MBR), ceea ce este în general o alegere bună. Vi se va oferi posibilitatea de a anula această alegere și de a îl instala în altă parte. </span> </p>
<p><code class="classname">debian-installer</code> vă va spune acum că instalarea s-a încheiat. Scoateți CDROM-ul sau alt mediu de pornire utilizat și apăsați tasta <span class="keycap"><strong>Enter</strong></span> pentru a reporni mașina. Ar trebui să pornească în sistemul nou instalat și să vă permită să vă autentificați. Acest lucru este explicat în <a class="xref" href="ch07.html" title="Cap. 7. Pornirea în noul dumneavoastră sistem Debian">Cap. 7, <i>Pornirea în noul dumneavoastră sistem Debian</i></a>. </p>
<p>Dacă aveți nevoie de mai multe informații despre procesul de instalare, consultați <a class="xref" href="ch06.html" title="Cap. 6. Utilizarea programului de instalare Debian">Cap. 6, <i>Utilizarea programului de instalare Debian</i></a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas02.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="apa.html"><img src="images/up.png" alt="Sus"></a></td>
<td width="40%" align="right"> <a accesskey="n" href="apas04.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">A.2. Pornirea programului de instalare </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> A.4. Trimiteți-ne un raport de instalare</td>
</tr>
</table>
</div>
</body>
</html>
