<html>
<head>
<meta http-equiv="Content-Type" content="text/html; charset=UTF-8">
<title>4.1. Imagini oficiale de instalare pentru Debian GNU/Linux</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux - Ghid de instalare">
<link rel="up" href="ch04.html" title="Cap. 4. Obținerea unui mediu de instalare a sistemului">
<link rel="prev" href="ch04.html" title="Cap. 4. Obținerea unui mediu de instalare a sistemului">
<link rel="next" href="ch04s02.html" title="4.2. Descărcarea fișierelor din oglinzile Debian">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">4.1. Imagini oficiale de instalare pentru Debian GNU/Linux</th></tr>
<tr>
<td width="20%" align="left">
<a accesskey="p" href="ch04.html"><img src="images/prev.png" alt="Înapoi"></a> </td>
<th width="60%" align="center">Cap. 4. Obținerea unui mediu de instalare a sistemului</th>
<td width="20%" align="right"> <a accesskey="n" href="ch04s02.html"><img src="images/next.png" alt="Înainte"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="official-cdrom"></a>4.1. Imagini oficiale de instalare pentru Debian GNU/Linux</h2></div></div></div>
<p>De departe cel mai simplu mod de a instala Debian GNU/Linux este dintr-un set de imagini oficiale de instalare Debian. Puteți cumpăra un set de CD-uri/DVD-uri sau un stick USB de la un furnizor (consultați <a class="ulink" href="https://www.debian.org/CD/vendors/" target="_top">pagina vânzătorilor de CD-uri</a>). De asemenea, puteți descărca imaginile de instalare dintr-o oglindă Debian și vă puteți crea propriul set, dacă aveți o conexiune rapidă la rețea și un program de inscripționare CD/DVD. Sau metoda modernă: scrieți o astfel de imagine pe un stick USB (consultați <a class="ulink" href="https://www.debian.org/CD/" target="_top">pagina CD/DVD Debian</a> și <a class="ulink" href="https://www.debian.org/CD/faq/" target="_top">Răspunsuri la întrebările frecvente despre CD/DVD Debian</a> pentru instrucțiuni detaliate). Dacă aveți astfel de medii de instalare și sunt capabile să pornească pe mașina dvs.<span class="phrase">, ceea ce este cazul pe toate calculatoarele moderne</span>, puteți sări direct la <a class="xref" href="ch05.html" title="Cap. 5. Pornirea sistemului de instalare">Cap. 5, <i>Pornirea sistemului de instalare</i></a>. S-a depus mult efort pentru a se asigura că fișierele cele mai utilizate sunt pe prima imagine DVD, astfel încât o instalare bazică de un mediu grafic de birou se poate face utilizând doar primul DVD. </p>
<p>De asemenea, rețineți: dacă mediul de instalare pe care îl utilizați nu conține unele pachete de care aveți nevoie, puteți oricând să instalați acele pachete ulterior din noul sistem Debian care rulează (după ce instalarea s-a terminat). Dacă trebuie să știți pe ce imagine de instalare puteți să găsiți un anumit pachet, vizitați <a class="ulink" href="https://cdimage-search.debian.org/" target="_top">https://cdimage-search.debian.org/</a>. </p>
<p>Dacă mașina dvs. nu acceptă pornirea de pe suporturi optice<span class="phrase"> (relevant doar pentru sisteme PC foarte vechi)</span>, dar aveți un set de DVD, puteți utiliza o strategie alternativă cum ar fi  <span class="phrase">un disc dur/solid,</span> <span class="phrase">un stick USB,</span> <span class="phrase">o pornire din rețea,</span> sau încărcarea manuală a nucleului de pe disc pentru a iniția pornirea programului de instalare a sistemului. Fișierele de care aveți nevoie pentru pornirea prin alte mijloace sunt și ele pe disc; organizarea arhivei Debian din rețea și organizarea dosarelor de pe disc sunt identice. Deci, când rutele fișierelor din arhivă sunt indicate mai jos pentru anumite fișiere de care aveți nevoie pentru pornire, căutați acele fișiere în aceleași directoare și subdirectoare pe mediul de instalare. </p>
<p>Odată ce programul de instalare este pornit, acesta va putea obține toate celelalte fișiere de care are nevoie de pe disc. </p>
<p>Dacă nu aveți un set de medii de instalare, va trebui să descărcați fișierele sistemului de instalare și să le plasați pe  <span class="phrase">discul dur/solid sau</span> <span class="phrase">stick USB sau</span> <span class="phrase">un calculator conectat</span> astfel încât acestea să poată fi folosite pentru a porni programul de instalare . </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch04.html"><img src="images/prev.png" alt="Înapoi"></a> </td>
<td width="20%" align="center"><a accesskey="u" href="ch04.html"><img src="images/up.png" alt="Sus"></a></td>
<td width="40%" align="right"> <a accesskey="n" href="ch04s02.html"><img src="images/next.png" alt="Înainte"></a>
</td>
</tr>
<tr>
<td width="40%" align="left" valign="top">Cap. 4. Obținerea unui mediu de instalare a sistemului </td>
<td width="20%" align="center"><a accesskey="h" href="index.html"><img src="images/home.png" alt="Acasă"></a></td>
<td width="40%" align="right" valign="top"> 4.2. Descărcarea fișierelor din oglinzile Debian</td>
</tr>
</table>
</div>
</body>
</html>
