<html>
<head>
<meta http-equiv="Content-Type" content="text/html; charset=UTF-8">
<title>3.4. Requisiti hardware minimi</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch03.html" title="Capitolo 3. Preparazione dell'installazione di Debian GNU/Linux">
<link rel="prev" href="ch03s03.html" title="3.3. Informazioni necessarie">
<link rel="next" href="ch03s05.html" title="3.5. Prepartizionamento per sistemi ad avvio multiplo">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.4. Requisiti hardware minimi</th></tr>
<tr>
<td width="20%" align="left">
<a accesskey="p" href="ch03s03.html"><img src="images/prev.png" alt="Indietro"></a> </td>
<th width="60%" align="center">Capitolo 3. Preparazione dell'installazione di Debian GNU/Linux</th>
<td width="20%" align="right"> <a accesskey="n" href="ch03s05.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="minimum-hardware-reqts"></a>3.4. Requisiti hardware minimi</h2></div></div></div>
<p>Dopo aver raccolto le informazioni sull'hardware del proprio computer verificare che l'hardware sia compatibile con il tipo d'installazione che si ha in mente. </p>
<p>A seconda delle proprie necessità si potrebbe aver a che fare con qualcosa meno di quanto raccomandato nella tabella seguente. Comunque, la maggior parte degli utenti diventa frustrata se ignora questi suggerimenti. </p>
<p>Un Pentium 4, 1 GHz è il sistema minimo raccomandato per un sistema desktop. </p>
<div class="table">
<a name="id1912"></a><p class="title"><b>Tabella 3.2. Requisiti minimi del sistema raccomandati</b></p>
<div class="table-contents"><table class="table" summary="Requisiti minimi del sistema raccomandati" border="1">
<colgroup>
<col>
<col>
<col>
<col>
</colgroup>
<thead><tr>
<th>Tipologia d'installazione</th>
<th>RAM (minima)</th>
<th>RAM (raccomandata)</th>
<th>Spazio su disco</th>
</tr></thead>
<tbody>
<tr>
<td>Senza desktop</td>
<td>512MB</td>
<td>1GB</td>
<td>4GB</td>
</tr>
<tr>
<td>Con desktop</td>
<td>1GB</td>
<td>2GB</td>
<td>10GB</td>
</tr>
</tbody>
</table></div>
</div>
<br class="table-break"><p>I valori minimi presuppongono che lo swap sia attivo e che si utilizzi un'immagine non-live. La voce <span class="quote">«<span class="quote">Senza desktop</span>»</span> assume che si utilizzi la versione testuale dell'installatore (non quella grafica). </p>
<p>I reali requisiti minimi di memoria sono molto inferiori rispetto ai valori riportati nella tabella. Con lo swap attivo, è possibile installare Debian con meno di 350MB. Lo stesso vale per i requisiti di spazio su disco, in particolare se si sceglie una per una le applicazioni da installare; si veda <a class="xref" href="apds02.html" title="D.2. Spazio su disco necessario per i task">Sezione D.2, «Spazio su disco necessario per i task»</a> per ulteriori informazioni sui requisiti di spazio su disco. </p>
<p>Normalmente l'installatore attiva automaticamente la modalità di risparmio della memoria per funzionare su sistemi con poca memoria tuttavia, sulle architetture su cui sono stati fatti pochi test, potrebbe non farlo. Questa modalità può essere attivata manualmente aggiungendo il parametro d'avvio <strong class="userinput"><code>lowmem=1</code></strong> oppure <strong class="userinput"><code>lowmem=2</code></strong> (consultare anche <a class="xref" href="ch06s03.html#lowmem" title="6.3.1.1. Controllo della memoria disponibile e modalità «low memory»">Sezione 6.3.1.1, «Controllo della memoria disponibile e modalità <span class="quote">«<span class="quote">low memory</span>»</span>»</a> e <a class="xref" href="ch05s03.html#installer-args" title="5.3.2. Parametri dell'Installatore Debian">Sezione 5.3.2, «Parametri dell'Installatore Debian»</a>). </p>
<p>L'installazione su sistemi che dispongono di una quantità inferiore di memoria<a href="#ftn.id1942" class="footnote" name="id1942"><sup class="footnote">[2]</sup></a> o di spazio disponibile sul disco potrebbe essere comunque possibile ma è consigliata solo agli utenti più esperti. </p>
<p>Si può usare un ambiente desktop grafico su sistemi più vecchi o meno performanti ma in questo caso si raccomanda l'installazione di un gestore di finestre meno avido di risorse rispetto a quelli degli ambienti desktop GNOME o KDE Plasma; delle alternative sono <code class="classname">xfce4</code>, <code class="classname">icewm</code> e <code class="classname">wmaker</code>, ma ne esistono anche altre. </p>
<p>È praticamente impossibile dare dei requisiti di memoria e spazio su disco per le installazioni server dato che questi valori sono molto legati all'uso finale del server. </p>
<p>Ricordarsi che le dimensioni specificate non includono tutto ciò che si può trovare di solito su un sistema, come per esempio i file degli utenti, la posta e dati vari. La cosa migliore è tenersi larghi, pensando allo spazio necessario per i propri dati. </p>
<p>Nei seguenti requisiti di sistema è compreso lo spazio su disco richiesto dalle normali operazioni del sistema operativo Debian GNU/Linux. In particolare, la partizione <code class="filename">/var</code> contiene un sacco di informazioni sullo stato specifiche per Debian oltre ai normali file con i log. I file di <span class="command"><strong>dpkg</strong></span> (che contengono informazioni su tutti i pacchetti installati) possono facilmente occupare 40 MB. Inoltre <span class="command"><strong>apt</strong></span> salva i pacchetti scaricati in questa directory prima di installarli. Di solito si deve assegnare almeno 200 MB a <code class="filename">/var</code>, un po' di più se si installa anche un ambiente desktop grafico. </p>
<div class="footnotes">
<br><hr width="100" align="left">
<div id="ftn.id1942" class="footnote"><p><a href="#id1942" class="para"><sup class="para">[2] </sup></a> Le immagini per l'installazione con la versione grafica dell'installatore richiedono più memoria rispetto a quelle con la sola versione testuale e non dovrebbero essere usate su sistemi con meno di 780MB di memoria. Su tali sistemi, quando viene proposto di scegliere se avviare la versione testuale o la versione grafica, è consigliabile scegliere la prima. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03s03.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch03s05.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">3.3. Informazioni necessarie </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 3.5. Prepartizionamento per sistemi ad avvio multiplo</td>
</tr>
</table>
</div>
</body>
</html>
