<html>
<head>
<meta http-equiv="Content-Type" content="text/html; charset=UTF-8">
<title>4.3. Προετοιμασία Αρχείων για Εκκίνηση από ένα USB Stick μνήμης</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Οδηγός Εγκατάστασης Debian GNU/Linux">
<link rel="up" href="ch04.html" title="Κεφάλαιο 4. Αποκτώντας τα Μέσα Εγκατάστασης του Συστήματος">
<link rel="prev" href="ch04s02.html" title="4.2. Λήψη Αρχείων από τους Κατοπτριστές αρχείων του Debian">
<link rel="next" href="ch04s04.html" title="4.4. Προετοιμασία των αρχείων για Εκκίνηση από Σκληρό Δίσκο">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">4.3. Προετοιμασία Αρχείων για Εκκίνηση από ένα USB Stick μνήμης</th></tr>
<tr>
<td width="20%" align="left">
<a accesskey="p" href="ch04s02.html"><img src="images/prev.png" alt="Προηγ"></a> </td>
<th width="60%" align="center">Κεφάλαιο 4. Αποκτώντας τα Μέσα Εγκατάστασης του Συστήματος</th>
<td width="20%" align="right"> <a accesskey="n" href="ch04s04.html"><img src="images/next.png" alt="Επόμενο"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="boot-usb-files"></a>4.3. Προετοιμασία Αρχείων για Εκκίνηση από ένα USB Stick μνήμης</h2></div></div></div>
<p>Για την προετοιμασία του κλειδιού USB, συνιστούμε να χρησιμοποιήσετε ένα σύστημα στο οποίο τρέχει ήδη το GNU/Linux και που υποστηρίζει USB. Με τα σημερινά συστήματα GNU/Linux το κλειδί USB θα πρέπει να αναγνωριστεί αυτόματα με την σύνδεσή του. Αν όχι, θα πρέπει να ελέγξετε ότι το άρθρωμα usb-storage του πυρήνα είναι φορτωμένο. Όταν συνδέετε το κλειδί USB, θα αντστοιχηθεί σε μια συσκευή με όνομα <code class="filename">/dev/sdX</code>, όπου το  <span class="quote">«<span class="quote">X</span>»</span> είναι ένα γράμμα από το a-z. Μπορείτε να δείτε τη συσκευή στην οποία έχει αντιστοιχηθεί το κλειδί USB τρέχοντας την εντολή <span class="command"><strong>lsblk</strong></span> πριν και μετά την σύνδεσή του (το αποτέλεσμα της εντολής <span class="command"><strong>dmesg</strong></span> (ως χρήστης root) είναι μια άλλη πιθανή μέθοδος για αυτό). Για να γράψετε στο κλειδί σας, ίσως χρειαστεί να απενεργοποιήσετε την προστασία εγγραφής σε αυτό. </p>
<div class="warning"><table border="0" summary="Warning">
<tr>
<td rowspan="2" align="center" valign="top" width="25"><img alt="[Προειδοποίηση]" src="images/warning.png"></td>
<th align="left">Προειδοποίηση</th>
</tr>
<tr><td align="left" valign="top"><p>Οι διαδικασίες που περιγράφονται στην ενότητα αυτή θα καταστρέψουν οτιδήποτε υπάρχει ήδη στη συσκευή! Βεβαιωθείτε απόλυτα ότι χρησιμοποιείτε το σωστό όνομα συσκευής για το κλειδί σας. Αν χρησιμοποιήσετε λάθος συσκευή το αποτέλεσμα μπορεί να είναι η απώλεια κάθε πληροφορίας σε έναν σκληρό δίσκο, για παράδειγμα. </p></td></tr>
</table></div>
<div class="sect2">
<div class="titlepage"><div><div><h3 class="title">
<a name="usb-copy-isohybrid"></a>4.3.1. Προετοιμάζοντας ένα κλειδί USB xρησιμοποιώντας μια υβριδική εικόνα CD/DVD</h3></div></div></div>
<p>Εικόνες εγκατάστασης για αυτή την αρχιτεκτονική δημιουργούνται με την τεχνολογία <span class="command"><strong>isohybrid</strong></span>· αυτό σημαίνει ότι μπορούν να εγγραφούν απευθείας σε ένα κλειδί USB, που είναι ένας πολύ εύκολος τρόπος για να δημιουργήσετε ένα μέσο εγκατάστασης. Διαλέξτε, απλά, μια εικόνα (τέτοια όπως netinst ή DVD-1) που να χωρά στο κλειδί σας USB. Για την απόκτηση μιας εικόνας εγκατάστασης δείτε τη σελίδα <a class="xref" href="ch04s01.html" title="4.1. Επίσημες εικόνες εγκατάστασης του Debian GNU/Linux">Τμήμα 4.1, «Επίσημες εικόνες εγκατάστασης του Debian GNU/Linux»</a>. </p>
<p>Η εικόνα εγκατάστασης που επιλέγετε θα πρέπει να εγγραφεί απευθείας στο κλειδί USB, υπερεγγράφοντας έτσι όποιο περιεχόμενο έχει εκείνη τη στιγμή. Για παράδειγμα, όταν χρησιμοποιείτε ένα υπάρχον σύστημα GNU/Linux, το αρχείο της εικόνας μπορεί να γραφτεί στο κλειδί USB με τον ακόλουθο τρόπο, αφού έχετε βεβαιωθεί ότι το κλειδί έχει αποπροσαρτηθεί: </p>
<div class="informalexample"><pre class="screen">
<code class="prompt">#</code> <strong class="userinput"><code>cp <em class="replaceable"><code>debian.iso</code></em> /dev/<em class="replaceable"><code>sdX</code></em></code></strong>
<code class="prompt">#</code> <strong class="userinput"><code>sync</code></strong>
</pre></div>
<p> Εγγράφοντας απλά την εικόνα εγκατάστασης στο κλειδί USB με αυτόν τον τρόπο θα πρέπει να δουλέψει για τους περισσότερους χρήστες. Για πιο ειδικές ανάγκες, υπάρχει η σελίδα<a class="ulink" href="https://wiki.debian.org/DebianInstaller/CreateUSBMedia" target="_top">στο wiki</a>. </p>
<p>Πληροφορίες σχετικά με το πώς να το κάνετε αυτό μπορούν να βρεθούν στον σύνδεσμο <a class="ulink" href="https://www.debian.org/CD/faq/index.en.html#write-usb" target="_top">Debian CD FAQ</a>. </p>
<div class="important"><table border="0" summary="Important">
<tr>
<td rowspan="2" align="center" valign="top" width="25"><img alt="[Σημαντικό]" src="images/important.png"></td>
<th align="left">Σημαντικό</th>
</tr>
<tr><td align="left" valign="top"><p>Η εικόνα πρέπει να γραφτεί στη συσκευή ολόκληρου του δίσκου και όχι σε μια κατάτμηση,πχ. /dev/sdb και όχι /dev/sdb1. Μη χρησιμοποιήσετε εργαλεία όπως το <span class="command"><strong>unetbootin</strong></span> τα οποία τροποποιούν την εικόνα. </p></td></tr>
</table></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch04s02.html"><img src="images/prev.png" alt="Προηγ"></a> </td>
<td width="20%" align="center"><a accesskey="u" href="ch04.html"><img src="images/up.png" alt="Πάνω"></a></td>
<td width="40%" align="right"> <a accesskey="n" href="ch04s04.html"><img src="images/next.png" alt="Επόμενο"></a>
</td>
</tr>
<tr>
<td width="40%" align="left" valign="top">4.2. Λήψη Αρχείων από τους Κατοπτριστές αρχείων του Debian </td>
<td width="20%" align="center"><a accesskey="h" href="index.html"><img src="images/home.png" alt="Αρχή"></a></td>
<td width="40%" align="right" valign="top"> 4.4. Προετοιμασία των αρχείων για Εκκίνηση από Σκληρό Δίσκο</td>
</tr>
</table>
</div>
</body>
</html>
