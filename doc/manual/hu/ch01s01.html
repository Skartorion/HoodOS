<html>
<head>
<meta http-equiv="Content-Type" content="text/html; charset=UTF-8">
<title>1.1. Mi a Debian?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch01.html" title="1. fejezet - Üdvözlet a Debianban">
<link rel="prev" href="ch01.html" title="1. fejezet - Üdvözlet a Debianban">
<link rel="next" href="ch01s02.html" title="1.2. Mi a GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.1. Mi a Debian?</th></tr>
<tr>
<td width="20%" align="left">
<a accesskey="p" href="ch01.html"><img src="images/prev.png" alt="Vissza"></a> </td>
<th width="60%" align="center">1. fejezet - Üdvözlet a Debianban</th>
<td width="20%" align="right"> <a accesskey="n" href="ch01s02.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-debian"></a>1.1. Mi a Debian?</h2></div></div></div>
<p>A Debian egy önkéntesekből álló szervezet, mely szabad szoftvereket fejleszt és támogatja az FSF (Szabad Szoftver Alapítvány) céljait. A Debian projekt 1993-ban indult, mikor Ian Murdock szoftverfejlesztőket hívott egy teljes és egységes szoftver-terjesztés létrehozására, mely akkor a viszonylag új Linux kernelre épült. Egy pár elkötelezett önkéntesből a <a class="ulink" href="https://www.fsf.org/" target="_top">Free Software Foundation</a> berkeiből, akik a <a class="ulink" href="https://www.gnu.org/gnu/the-gnu-project.html" target="_top">GNU</a> eszméjét követték évek alatt egy több, mint 1000 <em class="firstterm">Debian Fejlesztő</em> által alkotott szervezet lett. </p>
<p>A Debian Fejlesztők különböző tevékenységeket végeznek a <a class="ulink" href="https://www.debian.org/" target="_top">Web</a> és <a class="ulink" href="http://ftp.debian.org/" target="_top">FTP</a> karbantartástól a grafikai tervezésen, szoftver licencek jogi elemzésén, dokumentáció írásán át természetesen a szoftvercsomagok karbantartásáig. </p>
<p>Eszméink hirdetése és a Debian alapelveiben hívő fejlesztők bevonása érdekében a Debian projekt számos dokumentumot adott ki, mely bemutatja értékeinket és azt, mit jelent Debian Fejlesztőnek lenni: </p>
<div class="itemizedlist"><ul class="itemizedlist" type="disc">
<li class="listitem"><p>A <a class="ulink" href="https://www.debian.org/social_contract" target="_top">Debian Társadalmi Szerződés</a> a Debian kötelezettségvállalási nyilatkozata a Szabad Szoftver Közösségnek. Bárki, aki kitart a Társadalmi Szerződés elvei mellett <a class="ulink" href="https://www.debian.org/doc/maint-guide/" target="_top">karbantartó</a> lehet. Egy karbantartó új szoftvert adhat a Debian rendszerhez — amely szoftver megfelel a szabad szoftverekre vonatkozó elvárásainknak és a csomag megfelel minőségi szabványainknak. </p></li>
<li class="listitem"><p>A <a class="ulink" href="https://www.debian.org/social_contract#guidelines" target="_top">Debian szabad szoftver irányelvek - DFSG</a> a Debian szabad szoftverekre vonatkozó tiszta és rövid nyilatkozata. A DFSG egy rendkívül erős hatású dokumentum a Szabad Szoftver Mozgalomban és alapja a nyílt forrású mozgalom által alkotott <a class="ulink" href="https://opensource.org/osd" target="_top">Open Source Definition</a> dokumentumnak. </p></li>
<li class="listitem"><p>A <a class="ulink" href="https://www.debian.org/doc/debian-policy/" target="_top">Debian vezérelvek kézikönyve</a> a Debian projekt minőségi szabványainak egy átfogó meghatározása. </p></li>
</ul></div>
<p>
</p>
<p>A Debian fejlesztők számos más projektben is részt vesznek; egyesek Debian-specifikusak, mások több vagy minden Linux közösséget érintenek. Pár példa ezekre: </p>
<div class="itemizedlist"><ul class="itemizedlist" type="disc">
<li class="listitem"><p>A <a class="ulink" href="http://refspecs.linuxfoundation.org/fhs.shtml" target="_top">Fájlrendszer Hierarchia Szabvány</a> (FHS) célja a Linux fájlrendszer-felépítés szabványosítása. Az FHS megadja a szükséges alapokat a fejlesztők számára, hogy a program tervezésére összpontosíthassanak anélkül, hogy gondolniuk kéne annak módjára, hogy hogyan települ majd a csomag a különböző GNU/Linux terjesztéseken. </p></li>
<li class="listitem"><p>A <a class="ulink" href="https://www.debian.org/devel/debian-jr/" target="_top">Debian Jr.</a> egy belső projekt, mely biztosítja, hogy a Debian a legfiatalabb felhasználóinkat is szolgálja. </p></li>
</ul></div>
<p>

</p>
<p>A Debian rendszerről további információkat a <a class="ulink" href="https://www.debian.org/doc/FAQ/" target="_top">Debian GYIK</a> oldalon találsz. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch01s02.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">1. fejezet - Üdvözlet a Debianban </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 1.2. Mi a GNU/Linux?</td>
</tr>
</table>
</div>
</body>
</html>
