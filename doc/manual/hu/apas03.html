<html>
<head>
<meta http-equiv="Content-Type" content="text/html; charset=UTF-8">
<title>A.3. Telepítés</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="apa.html" title="A. függelék - Telepítő Hogyan">
<link rel="prev" href="apas02.html" title="A.2. A telepítő indítása">
<link rel="next" href="apas04.html" title="A.4. Küldj nekünk telepítési beszámolót">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.3. Telepítés</th></tr>
<tr>
<td width="20%" align="left">
<a accesskey="p" href="apas02.html"><img src="images/prev.png" alt="Vissza"></a> </td>
<th width="60%" align="center">A. függelék - Telepítő Hogyan</th>
<td width="20%" align="right"> <a accesskey="n" href="apas04.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-installation"></a>A.3. Telepítés</h2></div></div></div>
<p>A telepítő indítása után egy üdvözlő képernyő fogad. Üsd le az <span class="keycap"><strong>Enter</strong></span> billentyűt az indításhoz vagy olvasd el a lehetőségeket más indítási módokhoz és paraméterekhez (lásd: <a class="xref" href="ch05s03.html" title="5.3. Indítási paraméterek">5.3. szakasz - Indítási paraméterek</a>). </p>
<p>Sikeres indítás esetén egy hosszú, görgethető listát adó nyelv-választó párbeszéd-ablakot kapsz, melyben kiválaszthatod nyelvedet. Használd a fel-le nyíl billentyűket míg saját nyelved lesz kijelölt, és ekkor üsd le az <span class="keycap"><strong>Enter</strong></span> billentyűt a folytatáshoz. Ezután az országodat lehet kiválasztani. </p>
<p>Ezután a billentyű-kiosztásodat lehet megerősíteni. Szokásos qwertz billentyűnél jó az alap, egyszerűen lépj tovább. </p>
<p>Most dőlj hátra, amíg a Debian Telepítő felderíti a legfontosabb eszközeidet, és betölti önmaga hátralévő részét a telepítő képről. </p>
<p>Ezután a telepítő megpróbálja felismerni hálózati eszközeidet és beállítani a hálózatot DHCP kiszolgálóval. Ha nem vagy hálózaton, vagy azon nincs DHCP, akkor természetesen lehetőséged nyílik megadni hálózati adataidat. </p>
<p>A hálózati beállítások után felhasználói fiók létrehozása következik. Meg kell adnod egy jelszót a <span class="quote">„<span class="quote">root</span>”</span> (adminisztrátor) fiókhoz, valamint létre kell hoznod egy általános felhasználói fiókot. Ha nem adsz meg jelszót a <span class="quote">„<span class="quote">root</span>”</span> felhasználóhoz, ez a fiók inaktiválva lesz, de a <span class="command"><strong>sudo</strong></span> csomag később telepítésre kerül, így lehetőség lesz adminisztratív feladatok végrehajtására az új rendszeren. Alapértelmezetten az elsőként létrehozott felhasználó használhatja a <span class="command"><strong>sudo</strong></span> parancsot, hogy root-jogot kapjon. </p>
<p>A következő lépés az aktuális idő és időzóna beállítása. A telepítő megpróbál elérni egy időkiszolgálót az interneten, hogy biztosítsa a pontos idő beállítását. Az időzóna a korábban beállított országodhoz igazodik, a telepítő csak akkor kér meg, hogy válassz időzónát, ha az országodban több zóna is található. </p>
<p>Most kell a lemezek particionálásáról dönteni. Adott a lehetőség, hogy a telepítő ezt elvégezze automatikusan akár az egész lemezen, akár bármely lemez szabad részén (irányított particionálás, lásd <a class="xref" href="ch06s03.html#partman-auto" title="6.3.4.2. Irányított Particionálás">6.3.4.2. szakasz - Irányított Particionálás</a>). Ez ajánlott az új felhasználóknak vagy bárkinek, aki siet. Ha nem akarsz automata particionálást, a <span class="guimenuitem">Kézi</span> beállítást válaszd. </p>
<p>Ha van egy meglévő Windows partíciód, amit szeretnél megtartani, nagyon óvatosan bánj az automatikus partícionálással. Ha a kézi partícionálást választod, a telepítő segítségével átméretezheted a meglévő FAT vagy NTFS partíciókat, hogy helyet csinálj a Debian telepítéséhez: egyszerűen válaszd ki a partíciót, és add meg az új méretét. </p>
<p>A következő képernyőn látod majd, hogy hogyan lesznek a partíciók formázva és hova lesznek csatolva. Válassz egy partíciót ha módosítani vagy törölni akarod. Ha a partíciók automatikus beállítását választottad, csak a <span class="guimenuitem">Particionálás befejezése és változások lemezre írása</span> pontra kell térni a menüből a beállítások használatára. Ne felejts legalább egy partíciót cserehelyként jelölni és egy partíciót megjelölni a <code class="filename">/</code> könyvtárként csatoláshoz. Aprólékosabb leírást a particionáló használatáról a <a class="xref" href="ch06s03.html#di-partition" title="6.3.4. Particionálás és csatolási pont választás">6.3.4. szakasz - Particionálás és csatolási pont választás</a> részben lehet fellelni. A <a class="xref" href="apc.html" title="C. függelék - Particionálás a Debian számára">C. függelék - <i>Particionálás a Debian számára</i></a> függelék pedig általános leírást az a particionálásról. </p>
<p>A <code class="classname">debian-installer</code> megformázza a formázásra jelölt új partíciókat és elkezdi az alaprendszer telepítését, mely géptől függően eltarthat egy pár percig. A kernelt is e folyamat végén telepíti. </p>
<p>A korábban telepített alaprendszer már működőképes, de még nagyon minimális. Ahhoz, hogy a rendszer valóban használható legyen, a következő lépésben további csomagokat telepíthetsz különböző feladatok kiválasztásával. Mielőtt azonban bármilyen csomag telepítésre kerülhetne, előbb a <code class="classname">apt</code> beállítása szükséges, mivel ez határozza meg, honnan töltődnek le a csomagok. Alapértelmezés szerint a <span class="quote">„<span class="quote">Szokásos rendszereszközök</span>”</span> feladat kerül kiválasztásra, és ezt általában érdemes is telepíteni. Ha szeretnél grafikus asztali környezetet a telepítés után, jelöld be a <span class="quote">„<span class="quote">Asztali környezet</span>”</span> feladatot. További részleteket erről a lépésről a <a class="xref" href="ch06s03.html#pkgsel" title="6.3.6.2. Szoftverek kiválasztása és telepítése">6.3.6.2. szakasz - Szoftverek kiválasztása és telepítése</a> szakaszban találsz. </p>
<p>Utolsó lépésként a boot betöltő telepítése. Ha a telepítő más operációs rendszert is érzékelt a gépeden, hozzáadja az indító menühöz és tudatja ezt. <span class="phrase">Alapértelmezetten a GRUB betöltő kerül telepítésre, éspedig az elsődleges merevlemez UEFI partíciójába vagy MBR részébe, mely általában jó választás. E lehetőség felülbírálható és a boot betöltő máshová is telepíthető. </span> </p>
<p>A <code class="classname">debian-installer</code> most értesít, hogy a telepítés megtörtént. Távolítsd el a CD lemezt vagy a telepítéskor használt indító médiát és üsd le az <span class="keycap"><strong>Enter</strong></span> billentyűt a gép újraindításához. Ez elindítja majd az éppen most telepített rendszert és lehetővé teszi a bejelentkezést. Ezt a <a class="xref" href="ch07.html" title="7. fejezet - Az új Debian rendszer indítása">7. fejezet - <i>Az új Debian rendszer indítása</i></a> részben ismertetjük. </p>
<p>Ha több adat érdekel a telepítő folyamatról, nézz bele ebbe: <a class="xref" href="ch06.html" title="6. fejezet - A Debian Telepítő használata">6. fejezet - <i>A Debian Telepítő használata</i></a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas02.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="apa.html"><img src="images/up.png" alt="Fel"></a></td>
<td width="40%" align="right"> <a accesskey="n" href="apas04.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">A.2. A telepítő indítása </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> A.4. Küldj nekünk telepítési beszámolót</td>
</tr>
</table>
</div>
</body>
</html>
