<html>
<head>
<meta http-equiv="Content-Type" content="text/html; charset=UTF-8">
<title>A.2. A telepítő indítása</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="apa.html" title="A. függelék - Telepítő Hogyan">
<link rel="prev" href="apas01.html" title="A.1. Elöljáróban">
<link rel="next" href="apas03.html" title="A.3. Telepítés">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.2. A telepítő indítása</th></tr>
<tr>
<td width="20%" align="left">
<a accesskey="p" href="apas01.html"><img src="images/prev.png" alt="Vissza"></a> </td>
<th width="60%" align="center">A. függelék - Telepítő Hogyan</th>
<td width="20%" align="right"> <a accesskey="n" href="apas03.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-getting-images"></a>A.2. A telepítő indítása</h2></div></div></div>
<p> A Debian-CD csapat biztosít <code class="classname">debian-installer</code> programot adó telepítő-képeket a <a class="ulink" href="https://www.debian.org/CD/" target="_top">Debian CD/DVD oldalon</a>. További adatok a CD-képek letöltéséről: <a class="xref" href="ch04s01.html" title="4.1. Hivatalos Debian GNU/Linux telepítési képfájlok">4.1. szakasz - Hivatalos Debian GNU/Linux telepítési képfájlok</a>. </p>
<p>Egyes telepítő módoknak nem optikai médiára, hanem másfajta képjálokra van szükségük.  <a class="xref" href="ch04s02.html#where-files" title="4.2.1. Hol találhatóak a telepítési fájlok">4.2.1. szakasz - Hol találhatóak a telepítési fájlok</a> leírás szól a képek eléréséről a Debian tükrökön. </p>
<p>Az alábbi alfejezetek leírják, mely képek kellenek az egyes telepítő módokhoz. </p>
<div class="sect2">
<div class="titlepage"><div><div><h3 class="title">
<a name="howto-getting-images-cdrom"></a>A.2.1. Optikai lemez</h3></div></div></div>
<p>A netinst CD-kép egy népszerű telepítőlemez, amellyel a trixie telepíthető a <code class="classname">debian-installer</code> segítségével. Ez a telepítési módszer úgy van kialakítva, hogy az adott képről indítod a rendszert, majd a további csomagokat hálózaton keresztül tölti le – innen ered a <span class="quote">„<span class="quote">netinst</span>”</span> elnevezés. A képen megtalálhatók a telepítő futtatásához szükséges szoftverösszetevők, valamint az alapcsomagok, amelyekből egy minimális trixie rendszer telepíthető. Ha inkább hálózat nélküli telepítést szeretnél, választhatsz DVD-képet is, amelyhez nincs szükség internetkapcsolatra – ezekből általában csak az első lemezre van szükség. </p>
<p>Töltsd le a választott típust és írd ki egy optikai lemezre. <span class="phrase">A lemez indításához, a BIOS/UEFI beállításaid meg kell feleljenek a <a class="xref" href="ch03s06.html#bios-setup" title="3.6.1. A BIOS/UEFI beállító menü behívása">3.6.1. szakasz - A BIOS/UEFI beállító menü behívása</a> részben leírtaknak.</span>  </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-usb"></a>A.2.2. Pendrive</h3></div></div></div>
<p>USB tároló eszközökről is telepíthetsz. Például egy USB kulcstartó egy igen barátságos Debian telepítő médium lehet, ami mindig könnyen veled lehet. </p>
<p>A legegyszerűbb módja a pendrive előkészítésének, hogy letöltesz egy Debian CD vagy DVD képet, ami ráfér, és egyszerűen rámásolod a pendrive-ra. Ez természetesen eltöröl mindent, ami a pendrive-on volt. Ez így azért működik, mert a Debian CD/DVD-képek <span class="quote">„<span class="quote">isohibrid</span>”</span> képek, amik indíthatók mind optikai lemezről, mind USB eszközökről. </p>
<p>Léteznek egyéb, rugalmasabb módszerek is arra, hogy pendrive-ra telepítsd a debian-installert, és kisebb méretű adathordozóval is működésre bírható. A részletekért lásd <a class="ulink" href="https://wiki.debian.org/DebianInstaller/CreateUSBMedia" target="_top">a wiki oldalunkat</a>. </p>
<p>Bár UEFI rendszerek esetén elterjedt az USB tárolóról való indulás, a helyzet kicsit más a régebbi BIOS-világban. Néhány BIOS tud közvetlenül USB tárolóról indulni, mások nem. Előfordulhat, hogy a BIOS-ban illetve UEFI-ben engedélyezni kell a <span class="quote">„<span class="quote">USB legacy support</span>”</span> vagy <span class="quote">„<span class="quote">Legacy support</span>”</span> beállításokat. USB-eszközről való indítás akkor lehetséges, ha az indítási eszköz kiválasztása menü a <span class="quote">„<span class="quote">removable drive</span>”</span> vagy az <span class="quote">„<span class="quote">USB-HDD</span>”</span> opciót mutatja. Ezek részletes leírását lásd az <a class="xref" href="ch05s01.html#usb-boot-x86" title="5.1.1. Indítás USB kulcsról">5.1.1. szakasz - Indítás USB kulcsról</a> részben. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-netboot"></a>A.2.3. Indítás hálózatról</h3></div></div></div>
<p>A <code class="classname">debian-installer</code> indítása teljes egészében hálózatról is végezhető. A hálózati indítás módjai a géped felépítésétől és a hálózati indítás beállításaitól függenek. A <code class="filename">netboot/</code> könyvtárban lévő fájlok használhatók a <code class="classname">debian-installer</code> hálózati indításához. </p>
<p>E hálózati indítás beállításának egyik legkönnyebb módja a PXE. Bontsd ki a <code class="filename">netboot/pxeboot.tar.gz</code> fájlt a <code class="filename">srv/tftp</code>-be, vagy ahol tftp-t tartod. Mondd meg a DHCP kiszolgálónak, hogy az klienseknek a <code class="filename">pxelinux.0</code> fájlt adja, és kis szerencsével minden menni fog. Bővebben a <a class="xref" href="ch04s05.html" title="4.5. Fájlok előkészítése TFTP hálózati bootoláshoz">4.5. szakasz - Fájlok előkészítése TFTP hálózati bootoláshoz</a> részben. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-hard-disk"></a>A.2.4. Indítás merevlemezről</h3></div></div></div>
<p>A telepítő elindítható akár úgy is, hogy nem használsz semmilyen cserélhető adathordozót, csak egy meglévő merevlemezt, amelyen akár más operációs rendszer is lehet. Töltsd le a <code class="filename">hd-media/initrd.gz</code>, <code class="filename">hd-media/vmlinuz</code> fájlokat, valamint egy Debian DVD képfájlt a merevlemez gyökér könyvtárába. Ügyelj rá, hogy a képfájl neve <code class="literal">.iso</code> kiterjesztéssel végződjön. Ezután már csak annyi a dolgod, hogy elindítod a Linuxot az adott initrd fájllal. <span class="phrase"> A <a class="xref" href="ch05s01.html#boot-initrd" title="5.1.3. Indítás Linuxból a GRUB használatával">5.1.3. szakasz - Indítás Linuxból a <span class="command"><strong>GRUB</strong></span> használatával</a> rész bemutat egy lehetséges megoldást erre. </span> </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas01.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="apa.html"><img src="images/up.png" alt="Fel"></a></td>
<td width="40%" align="right"> <a accesskey="n" href="apas03.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">A.1. Elöljáróban </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> A.3. Telepítés</td>
</tr>
</table>
</div>
</body>
</html>
