<html>
<head>
<meta http-equiv="Content-Type" content="text/html; charset=UTF-8">
<title>3.5. Több-rendszeres gép elő-particionálása</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch03.html" title="3. fejezet - A Debian GNU/Linux telepítése előtt">
<link rel="prev" href="ch03s04.html" title="3.4. Szükséges minimum hardverkövetelmények">
<link rel="next" href="ch03s06.html" title="3.6. Telepítés-előtti hardver és operációs rendszer beállítás">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.5. Több-rendszeres gép elő-particionálása</th></tr>
<tr>
<td width="20%" align="left">
<a accesskey="p" href="ch03s04.html"><img src="images/prev.png" alt="Vissza"></a> </td>
<th width="60%" align="center">3. fejezet - A Debian GNU/Linux telepítése előtt</th>
<td width="20%" align="right"> <a accesskey="n" href="ch03s06.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="non-debian-partitioning"></a>3.5. Több-rendszeres gép elő-particionálása</h2></div></div></div>
<p>A lemez particionálása annak részekre választását jelenti. Minden rész független egymástól. Ez a házban lévő falakhoz hasonló; egy bútor egy szobában nincs hatással a másik szobára. </p>
<p>Ha már van valamilyen operációs rendszer a gépeden <span class="phrase"> (például Windows, OS/2, MacOS, Solaris, FreeBSD, …) </span> , amely a teljes lemezt használja, és szeretnéd a Debian-t is ugyanarra a lemezre telepíteni, akkor át kell particionálnod azt. A Debian saját merevlemez-partíciókat igényel, nem lehet Windows vagy Mac OS X partíciókra telepíteni. Bizonyos esetekben megoszthat néhány partíciót más Unix-alapú rendszerekkel, de ez itt nincs részletezve. Legalább egy külön partícióra szükséged lesz a Debian gyökérfájlrendszeréhez. </p>
<p>Információt szerezhetsz a jelenlegi partícióbeállításaidról a használt operációs rendszeredhez tartozó partíciókezelő eszközzel <span class="phrase">, például a Windows beépített Lemezkezelőjével</span>  . A partíciókezelők mindig kínálnak lehetőséget a meglévő partíciók megtekintésére anélkül, hogy bármit módosítanának. </p>
<p>Általában egy partíció és a rajta lévő fájlrendszer cseréje törli az ott lévő adatokat. Ezért mentsd őket az újraparticionálás előtt. A ház példájával élve, a bútorok kivihetők az utcára a falak elmozdítása előtt, így biztosan nem sérülnek. </p>
<p>Számos modern operációs rendszer lehetőséget kínál bizonyos meglévő partíciók áthelyezésére és átméretezésére anélkül, hogy azok tartalma elveszne. Ez lehetővé teszi, hogy további partíciók számára szabadíts fel helyet anélkül, hogy a meglévő adatokat törölnéd. Bár ez a legtöbb esetben jól működik, a lemezpartíciók módosítása önmagában kockázatos művelet, ezért csak akkor végezd el, ha minden adatodról teljes biztonsági mentést készítettél. <span class="phrase">Windows rendszerek által használt FAT/FAT32 és NTFS partíciók esetén az adatvesztés nélküli áthelyezésre és átméretezésre lehetőséget nyújt a <code class="classname">debian-installer</code>, valamint a Windows beépített Lemezkezelője is.</span> </p>
<p>Ha <code class="classname">debian-installer</code> segítségével szeretnéd adatvesztés nélkül átméretezni a meglévő FAT vagy NTFS partíciódat, menj a particionálás lépéshez, válaszd a kézi particionálást, válaszd ki az átméretezendő partíciót, és egyszerűen add meg az új méretét. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03s04.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch03s06.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">3.4. Szükséges minimum hardverkövetelmények </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 3.6. Telepítés-előtti hardver és operációs rendszer beállítás</td>
</tr>
</table>
</div>
</body>
</html>
