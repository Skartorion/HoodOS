<html>
<head>
<meta http-equiv="Content-Type" content="text/html; charset=UTF-8">
<title>1.8. A Szerzői jogról és a Szoftver licencekről</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch01.html" title="1. fejezet - Üdvözlet a Debianban">
<link rel="prev" href="ch01s07.html" title="1.7. E dokumentum felépítése">
<link rel="next" href="ch02.html" title="2. fejezet - Rendszerkövetelmények">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.8. A Szerzői jogról és a Szoftver licencekről </th></tr>
<tr>
<td width="20%" align="left">
<a accesskey="p" href="ch01s07.html"><img src="images/prev.png" alt="Vissza"></a> </td>
<th width="60%" align="center">1. fejezet - Üdvözlet a Debianban</th>
<td width="20%" align="right"> <a accesskey="n" href="ch02.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="id936"></a>1.8. A Szerzői jogról és a Szoftver licencekről </h2></div></div></div>
<p>Biztos olvastál már licenceket, melyek egyes kereskedelmi szoftverekkel érkeztek — ezek általában azt mondják, hogy a szoftver csak 1 példányát használhatod 1 gépen. Ennek a rendszernek a licence nem ilyen. Sőt, bátorítunk, hogy telepítsd minden gépre az iskoládban vagy üzleti céljaidra. Adj barátaidnak is a telepítőből és támogasd, hogy ők is telepítsék fel! Akár ezerszámra is másolhatod, sőt akár <span class="emphasis"><em>el is adhatod</em></span> — pár szabályt betartva. A rendszer telepítéséhez és használatához fűződő ezen szabadságjogokat közvetlenül a Debian adja Neked, mivel ez egy <span class="emphasis"><em>szabad szoftver</em></span> alapú rendszer. </p>
<p>Ha egy szoftver megfelel a <span class="emphasis"><em>szabad</em></span> szoftver meghatározásnak, ez egyáltalán nem jelenti azt, hogy nincs szerzői jogi bejegyzés hozzá vagy olyan elvárást, hogy például egy szoftvert tartalmazó telepítő médiát ingyen kéne adni. A szabad szoftver részben azt jelenti, hogy az egyes programok licencei nem követelnek pénzt a programok terjesztésének vagy használatának kiváltságáért. A szabad szoftver azt is jelenti, hogy nemcsak hogy bővítheted, kívánalmaidnak megfelelően alkalmazhatod, átalakíthatod a szoftvert, de ennek eredményét tovább is terjesztheted. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Megjegyzés]" src="images/note.png"></td>
<th align="left">Megjegyzés</th>
</tr>
<tr><td align="left" valign="top"><p>A Debian projekt, a felhasználóival szembeni gyakorlatias engedményként, elérhetővé tud tenni néhány olyan csomagot is, melyek nem felelnek meg a szabad szoftverekkel szemben támasztott szigorú elvárásainknak. E csomagok nem részei a hivatalos terjesztésnek, és csak a Debian tükrök <strong class="userinput"><code>contrib</code></strong> vagy <strong class="userinput"><code>non-free</code></strong> területeiről, vagy 3. fél által készített CD/DVD lemezekről érhetők el; az archívumok elrendezéséről és tartalmáról lásd a <a class="ulink" href="https://www.debian.org/doc/FAQ/" target="_top">Debian GYIK</a> <span class="quote">„<span class="quote">A Debian FTP archívumok</span>”</span> részét. </p></td></tr>
</table></div>
<p>

</p>
<p>Rengeteg program a rendszerben a <span class="emphasis"><em>GNU</em></span> <span class="emphasis"><em>General Public License</em></span> nevű licenc alatt áll, melyre sokan sokszor csak <span class="quote">„<span class="quote">a GPL</span>”</span> néven hivatkoznak. A GPL megköveteli a programok bináris változatainak alapját képező <span class="emphasis"><em>forráskód</em></span> elérhetővé tételét; ez biztosítja azt, hogy bármely felhasználó módosíthatja a szoftvert. E feltétel miatt a forráskód<a href="#ftn.id954" class="footnote" name="id954"><sup class="footnote">[1]</sup></a> az összes ilyen programhoz elérhető a Debian rendszerben. </p>
<p>A Debian rendszerben található programok többféle szerzői jogi formával is licenccel bírnak. A telepített csomagok szerzői jogi bejegyzéseit és licenceit a <code class="filename">/usr/share/doc/<em class="replaceable"><code>csomag-név</code></em>/copyright </code> fájlban találod. </p>
<p>A további adatokat a licencekről és arról, ahogy a Debian meghatározza, hogy egy szoftver elég szabad-e ahhoz, hogy bekerüljön a fő terjesztésbe, a <a class="ulink" href="https://www.debian.org/social_contract#guidelines" target="_top">Debian szabad szoftver irányelvek - DFSG</a> dokumentumban leled. </p>
<p>A licencekben található jogi részek közti bejegyzések közül a legfontosabb, hogy e szoftverre <span class="emphasis"><em>nincs szavatosság</em></span>. A programozók a közösség hasznára készítették. Nincs rá garancia, hogy a szoftver megfelel bizonyos célú felhasználásra. Fontos tényező, hogy mivel a szoftver szabad, módosíthatod azt igényeid szerint — és magad is élvezed annak hasznát, hogy mások már tovább is fejlesztették a szoftvert ilyen módon. </p>
<div class="footnotes">
<br><hr width="100" align="left">
<div id="ftn.id954" class="footnote"><p><a href="#id954" class="para"><sup class="para">[1] </sup></a> A Debian forráscsomagok eléréséről, kicsomagolásáról és belőlük binárisok építéséről lásd a <a class="ulink" href="https://www.debian.org/doc/FAQ/" target="_top">Debian GYIK</a> oldalt, a <span class="quote">„<span class="quote">Debian csomagkezelő rendszer alapjai</span>”</span> részt. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s07.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch02.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">1.7. E dokumentum felépítése </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 2. fejezet - Rendszerkövetelmények</td>
</tr>
</table>
</div>
</body>
</html>
