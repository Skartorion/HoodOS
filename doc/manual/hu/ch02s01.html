<html>
<head>
<meta http-equiv="Content-Type" content="text/html; charset=UTF-8">
<title>2.1. Támogatott hardver</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch02.html" title="2. fejezet - Rendszerkövetelmények">
<link rel="prev" href="ch02.html" title="2. fejezet - Rendszerkövetelmények">
<link rel="next" href="ch02s02.html" title="2.2. Firmware-t igénylő eszközök">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.1. Támogatott hardver</th></tr>
<tr>
<td width="20%" align="left">
<a accesskey="p" href="ch02.html"><img src="images/prev.png" alt="Vissza"></a> </td>
<th width="60%" align="center">2. fejezet - Rendszerkövetelmények</th>
<td width="20%" align="right"> <a accesskey="n" href="ch02s02.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="hardware-supported"></a>2.1. Támogatott hardver</h2></div></div></div>
<p>A Debian nem támaszt hardverkövetelményeket a Linux kernel és a GNU eszközkészletek követelményein túl. Ezért bármely architektúra vagy platform, amelyre a Linux kernel, libc, <span class="command"><strong>gcc</strong></span> stb. át lett írva, és amelyre létezik Debian port, futtathatja a Debian-t. További részletekért nézd meg a(z) <a class="ulink" href="https://www.debian.org/ports/amd64/" target="_top">https://www.debian.org/ports/amd64/</a> oldalt, ahol azokat az <span class="phrase">64-bit PC</span> architektúra rendszereket találod, amelyeket teszteltek a Debian GNU/Linux-val. </p>
<p>A jelen, <span class="phrase">64-bit PC</span> architektúra által támogatott összes különböző hardver konfiguráció leírásának megkísérlése helyett, e fejezet általános adatokat és még részletesebb adatokra való hivatkozásokat ad. </p>
<div class="sect2">
<div class="titlepage"><div><div><h3 class="title">
<a name="id976"></a>2.1.1. Támogatott architektúrák</h3></div></div></div>
<p>A Debian GNU/Linux 13 6 fő architektúrát támogat, és minden architektúrának több változatát, amelyeket <span class="quote">„<span class="quote">ízlésnek</span>”</span> nevezünk. </p>
<p>

</p>
<div class="informaltable"><table class="informaltable" border="1">
<colgroup>
<col>
<col>
<col>
<col>
</colgroup>
<thead><tr>
<th>Architektúra</th>
<th>Debian megnevezés</th>
<th>Al-architektúra</th>
<th>Kivitel</th>
</tr></thead>
<tbody>
<tr>
<td>AMD64 &amp; Intel 64</td>
<td>amd64</td>
<td> </td>
<td> </td>
</tr>
<tr>
<td>ARM hardver FPU-val (Lebegőpontos Egység)</td>
<td>armhf</td>
<td>multiplatform</td>
<td>armmp</td>
</tr>
<tr>
<td>64 bites ARM</td>
<td>arm64</td>
<td> </td>
<td> </td>
</tr>
<tr>
<td>Power Systems</td>
<td>ppc64el</td>
<td>IBM POWER8 vagy újabb gépek</td>
<td> </td>
</tr>
<tr>
<td>64 bites RISC-V (little-endian)</td>
<td>riscv64</td>
<td> </td>
<td> </td>
</tr>
<tr>
<td>64bit IBM S/390</td>
<td>s390x</td>
<td>IPL from VM-reader és DASD</td>
<td>általános</td>
</tr>
</tbody>
</table></div>
<p>

</p>
<p>E dokumentum leírja a Debian <span class="emphasis"><em><span class="phrase">64-bit PC</span></em></span> architektúrára telepítését <span class="emphasis"><em>Linux</em></span> rendszermag használatával. Ha más, Debian által támogatott architektúra érdekel, nézd meg a <a class="ulink" href="http://www.debian.org/ports/" target="_top">Debian portok</a> oldalt. </p>
</div>
<div class="sect2">
<div class="titlepage"><div><div><h3 class="title">
<a name="id1025"></a>2.1.2. CPU támogatás</h3></div></div></div>
<p>Az AMD64 és Intel 64 processzorok is támogatottak. </p>
</div>
<div class="sect2">
<div class="titlepage"><div><div><h3 class="title">
<a name="laptops"></a>2.1.3. Laptopok</h3></div></div></div>
<p>Technológiai szempontól a laptopok is rendes számítógépek, tehát minden PC-re vonatkozó információ a laptopokra is vonatkozik. Manapság a laptopra telepítés azonnal működik, olyan funkciókat is beleértve, mint a rendszer automatikus felfüggesztése a laptop fedél lezárásakor, és a laptop-specifikus hardver gombok, mint amik a wifit kapcsolják ki (<span class="quote">„<span class="quote">repülőgép mód</span>”</span>). Ennek ellenére néha a hardver gyártók specializált vagy saját hardvert használnak bizonyos laptop-specifikus funkciókra, ami esetleg nem támogatott. Annak ellenőrzéséért, hogy a laptopod jól működik-e GNU/Linuxszal, lásd pl. a <a class="ulink" href="https://www.linux-laptop.net/" target="_top">Linux Laptop oldalakat</a>. </p>
</div>
<div class="sect2">
<div class="titlepage"><div><div><h3 class="title">
<a name="id1033"></a>2.1.4. Többszörös processzorok</h3></div></div></div>
<p>A több-processzoros támogatás — melyre az angol <span class="quote">„<span class="quote">symmetric multiprocessing</span>”</span> vagy SMP néven is hivatkoznak — szintén elérhető ezen architektúrához. Az alap Debian 13 kernel-kép <em class="firstterm">SMP támogatással</em> került lefordításra. Ez azt jelenti, hogy a kernel érzékeli a processzorok (illetve processzor magok) számát és automatikusan kikapcsolja az SMP-t az 1-processzoros rendszereken. </p>
<p>A több processzor egy számítógépben eredetileg csak a csúcskategóriás szerverrendszereknél volt kérdés, de az utóbbi években szinte mindenhol elterjedt az úgynevezett <span class="quote">„<span class="quote">többmagos</span>”</span> processzorok bevezetésével. Ezek egy fizikai chipen belül két vagy több processzoregységet, úgynevezett <span class="quote">„<span class="quote">magokat</span>”</span> tartalmaznak. </p>
</div>
<div class="sect2">
<div class="titlepage"><div><div><h3 class="title">
<a name="gfx"></a>2.1.5. Grafikai hardver támogatás</h3></div></div></div>
<p>A Debian grafikus felületek támogatását az X.Org X11 rendszerében és a kernelben található támogatás határozza meg. Az alapvető framebuffer grafikát a kernel biztosítja, míg az asztali környezetek az X11-et használják. Az, hogy elérhetők-e a fejlett grafikus kártya funkciók, mint például a 3D hardveres gyorsítás vagy a hardveresen gyorsított videó, a rendszerben használt grafikus hardvertől függ, és néhány esetben további <span class="quote">„<span class="quote">firmware</span>”</span> blokkok telepítésére is szükség lehet (lásd <a class="xref" href="ch02s02.html" title="2.2. Firmware-t igénylő eszközök">2.2. szakasz - Firmware-t igénylő eszközök</a>). </p>
<p>A modern PC-ken a grafikus megjelenítés általában azonnal működik. Sok hardver esetében a 3D gyorsítás is jól működik alapból, de még mindig van néhány hardver, amelyhez bináris firmware blokkok szükségesek a megfelelő működéshez. Előfordult, hogy néhány hardvernél további grafikus kártya firmware telepítése is szükséges volt még az alapvető grafikai támogatáshoz is. </p>
<p>A támogatott grafikai hardverekről és mutatóeszközökről részleteket találsz itt: <a class="ulink" href="https://wiki.freedesktop.org/xorg/" target="_top">https://wiki.freedesktop.org/xorg/</a>. A Debian 13 az X.Org 7.7 verziójával érkezik. </p>
</div>
<div class="sect2">
<div class="titlepage"><div><div><h3 class="title">
<a name="network-cards"></a>2.1.6. Hálózati csatoló hardverek</h3></div></div></div>
<p>Majdnem minden Linux kernel által támogatott hálózati csatolót a telepítő rendszer is támogat; a moduláris meghajtók általában önműködően betöltődnek. <span class="phrase">Ez a legtöbb PCI/PCI-Express és laptopos PCMCIA/Express kártyára áll.</span>  </p>
<p>Az ISDN támogatott, de nem a telepítés alatt. </p>
<div class="sect3">
<div class="titlepage"><div><div><h4 class="title">
<a name="nics-wireless"></a>2.1.6.1. Drótnélküli hálózati kártyák</h4></div></div></div>
<p>A drótnélküli csatolás általánosságban szintén támogatott, és egyre több drótnélküli csatolót támogat a hivatalos Linux, bár sokuk firmware betöltését igényli. </p>
<p>Ha firmware szükséges, a telepítő fel fog szólítani ennek betöltésére. Részletes leírást firmware betöltéséről a telepítés során itt találhatsz: <a class="xref" href="ch06s04.html" title="6.4. Hiányzó firmware betöltése">6.4. szakasz - Hiányzó firmware betöltése</a>. </p>
<p>Azon drótnélküli hálózati csatolók, amiket a hivatalos Linux rendszermag nem támogat, általában elindíthatók Debian GNU/Linux alatt, de a telepítőben nem támogatottak. </p>
<p>Ha problémád van a vezeték nélküli kapcsolattal, és nincs másik hálózati kártya, amit használhatnál a telepítés során, akkor is lehetséges a Debian GNU/Linux telepítése DVD képfájllal. Válaszd azt az opciót, hogy nem konfigurálsz hálózatot, és csak a DVD-n elérhető csomagokat használd a telepítéshez. A telepítés befejezése (és az újraindítás) után telepítheted a szükséges vezérlőprogramokat és firmware-t, majd kézzel konfigurálhatod a hálózatodat. </p>
<p>Pár esetben a szükséges meghajtó nem érhető el Debian csomagként. Ekkor utána kell nézni, van-e forráskód az interneten és le kell fordítani. Ennek módja túlmegy a kézikönyv célján. <span class="phrase">Ha nincs elérhető Linux meghajtó, az utolsó esély az <code class="classname">ndiswrapper</code> csomag használata, mely lehetővé teszi egy Windows meghajtó használatát.</span> </p>
</div>
</div>
<div class="sect2">
<div class="titlepage"><div><div><h3 class="title">
<a name="braille-displays"></a>2.1.7. Braille kijelzők</h3></div></div></div>
<p>A braille kijelzők támogatását a <code class="classname">brltty</code>-ben található támogatás határozza meg. A legtöbb kijelző működik <code class="classname">brltty</code>-vel, melyeket soros porton, USB-n, vagy bluetooth segítségével kell csatlakoztatni. A támogatott braille kijelzőkről részleteket a <a class="ulink" href="https://brltty.app/" target="_top"><code class="classname">brltty</code> website</a> linken találhatsz. A Debian GNU/Linux 13 6.7 verziójú <code class="classname">brltty</code>-vel érkezik. </p>
</div>
<div class="sect2">
<div class="titlepage"><div><div><h3 class="title">
<a name="hardware-speech-synthesis"></a>2.1.8. Hardveres beszédszintézis</h3></div></div></div>
<p>A hardveres beszédszintézis eszközök támogatását a <code class="classname">speakup</code>-ban található támogatás határozza meg. A <code class="classname">speakup</code> csak integrált lapokat és soros porthoz csatlakozó külső eszközöket támogat (nem támogatja az USB-t, sorosról USB-re, vagy PCI illesztőt). A hardveres beszédszintézishez támogatott hardver eszközökről részleteket a <a class="ulink" href="http://www.linux-speakup.org/" target="_top"><code class="classname">speakup</code> website</a> linken találhatsz. A Debian GNU/Linux 13 3.1.6 verziójú <code class="classname">speakup</code>-pal érkezik. </p>
</div>
<div class="sect2">
<div class="titlepage"><div><div><h3 class="title">
<a name="supported-peripherals"></a>2.1.9. Perifériák és más hardverek</h3></div></div></div>
<p>A Linux számos hardvereszközt támogat, mint például az egerek, nyomtatók, szkennerek, PCMCIA/CardBus/ExpressCard és USB eszközök. Azonban ezek közül a legtöbb eszköz nem szükséges a rendszer telepítése során. </p>
<p>Az USB eszközök általában tökéletesen működnek. Néhány nagyon öreg gépnél egyes USB billentyűzetekhez szükség lehet egyéni beállításra (lásd a <a class="xref" href="ch03s06.html#hardware-issues" title="3.6.6. Kivédendő hardver gondok">3.6.6. szakasz - Kivédendő hardver gondok</a> részt). Modern gépeknél az USB billentyűzetek és egerek különleges beállítások nélkül is működnek. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch02.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch02.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch02s02.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">2. fejezet - Rendszerkövetelmények </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 2.2. Firmware-t igénylő eszközök</td>
</tr>
</table>
</div>
</body>
</html>
