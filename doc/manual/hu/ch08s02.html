<html>
<head>
<meta http-equiv="Content-Type" content="text/html; charset=UTF-8">
<title>8.2. Hangolódj a Debian rendszerre</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch08.html" title="8. fejezet - A következő lépések. Milyen lehetőségekkel élhetünk?">
<link rel="prev" href="ch08s01.html" title="8.1. A rendszer leállítása">
<link rel="next" href="ch08s03.html" title="8.3. További olvasnivalók és információk">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">8.2. Hangolódj a Debian rendszerre</th></tr>
<tr>
<td width="20%" align="left">
<a accesskey="p" href="ch08s01.html"><img src="images/prev.png" alt="Vissza"></a> </td>
<th width="60%" align="center">8. fejezet - A következő lépések. Milyen lehetőségekkel élhetünk?</th>
<td width="20%" align="right"> <a accesskey="n" href="ch08s03.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="debian-orientation"></a>8.2. Hangolódj a Debian rendszerre</h2></div></div></div>
<p>A Debian természetesen egyedi jellemzőket is tartalmaz. Valószínűleg már dolgoztál hasonló rendszerrel, de még így is van pár hasznos tudnivaló, mellyel Debian rendszeredet jól és rendben tarthatod. Ez a fejezet ezekről szól; természetesen nem egy átfogó Debian oktatóanyag, csak egy pillantás a rendszerhez kötődő legsürgősebb ismeretekre. </p>
<div class="sect2">
<div class="titlepage"><div><div><h3 class="title">
<a name="id3594"></a>8.2.1. A Debian csomagkezelő rendszer</h3></div></div></div>
<p>A legfontosabb, amit meg kell értenünk, a Debian csomagkezelő rendszer. A rendszer legnagyobb részét ez kezeli. Így például: </p>
<div class="itemizedlist"><ul class="itemizedlist" type="disc">
<li class="listitem"><p> <code class="filename">/usr</code> (kivéve <code class="filename">/usr/local</code>) </p></li>
<li class="listitem"><p> <code class="filename">/var</code> (készíthető egyéni <code class="filename">/var/local</code> és használható mentésre) </p></li>
<li class="listitem"><p> <code class="filename">/bin</code> </p></li>
<li class="listitem"><p> <code class="filename">/sbin</code> </p></li>
<li class="listitem"><p> <code class="filename">/lib</code> </p></li>
</ul></div>
<p> Például, ha lecseréled a <code class="filename">/usr/bin/perl</code> fájlt, működni fog, de ha frissül a rendszereden a <code class="classname">perl</code> csomag, az felülírja majd. Haladó felhasználóként viszont visszafogásba (<span class="quote">„<span class="quote">hold</span>”</span>) teheted a csomagot például az <span class="command"><strong>aptitude</strong></span> paranccsal indítható felület segítségével. </p>
<p>A telepítés egyik legjobb módja az apt. Ennek több felülete létezik, például az <span class="command"><strong>apt</strong></span> parancssoros felület, valamint az <span class="application">aptitude</span>, <span class="application">synaptic</span> és hasonló eszközök (amelyek csak grafikus felületek az <span class="command"><strong>apt</strong></span>-hoz). Az apt a fő, vagyis main tárolók mellett a contrib, non-free és non-free-firmware nevűeket is tudja kezelni, így, ha esetleg ezeket is használnád, korlátozott csomagjaid éppúgy lesznek (amelyek szigorúan véve nem részei a Debian-nak), mint Debian GNU/Linux-tól származóak. </p>
</div>
<div class="sect2">
<div class="titlepage"><div><div><h3 class="title">
<a name="id3624"></a>8.2.2. További elérhető szoftverek a Debian számára</h3></div></div></div>
<p>Vannak olyan hivatalos vagy nem hivatalos szoftver tárak, amik alapból nem engedélyezettek a Debian telepítő számára. Ezek olyan szoftvereket tartalmaznak, amiket sokan hasznosnak találnak, és elvárnak. Információ ezekről a tárakról a Debian Wiki oldalon találhatók: <a class="ulink" href="https://wiki.debian.org/DebianSoftware" target="_top">A Debian Stabil Kiadás számára elérhető szoftverek</a>. </p>
</div>
<div class="sect2">
<div class="titlepage"><div><div><h3 class="title">
<a name="id3628"></a>8.2.3. Alkalmazás verzió kezelés</h3></div></div></div>
<p>Az alkalmazások párhuzamos verzióit az update-alternatives kezeli. Ha egyes alkalmazásaid egyszerre több változatát is karbantartod, olvasd el az update-alternatives kézikönyv oldalát. </p>
</div>
<div class="sect2">
<div class="titlepage"><div><div><h3 class="title">
<a name="id3631"></a>8.2.4. Cron feladatok kezelése</h3></div></div></div>
<p>Minden a rendszergazda hatáskörébe tartozó cron feladatnak a <code class="filename">/etc</code> könyvtárban kell lennie, mivel ezek a cron szempontjából beállítófájlok. Ha van egy napi, heti vagy havi rendszergazdai cron feladatod, tedd a <code class="filename">/etc/cron.{daily,weekly,monthly}</code> könyvtárba. A <code class="filename">/etc/crontab</code> meghívja őket, és ABC-rendben futtatja. </p>
<p>Illetve, ha van egy cron feladatod, amit speciális (a) felhasználóként (b) időpontban vagy gyakorisággal kell futtatnod, használd a <code class="filename">/etc/crontab</code> vagy, még jobb, a <code class="filename">/etc/cron.d/amit_akarsz</code> fájlt. E fájloknak extra mezőik vannak, melyekkel megadhatod e feltételeket. </p>
<p>Csak szerkeszd e fájlokat és a cron magától észreveszi. Nem kell különleges parancsot futtatnod. A további adatokat lásd a cron(8) és crontab(5) lapokon és a <code class="filename">/usr/share/doc/cron/README.Debian</code> fájlban. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch08s01.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch08.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch08s03.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">8.1. A rendszer leállítása </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 8.3. További olvasnivalók és információk</td>
</tr>
</table>
</div>
</body>
</html>
