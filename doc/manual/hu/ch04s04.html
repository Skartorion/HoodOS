<html>
<head>
<meta http-equiv="Content-Type" content="text/html; charset=UTF-8">
<title>4.4. Fájlok előkészítése merevlemezről történő bootoláshoz</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch04.html" title="4. fejezet - Rendszertelepítési adathordozó beszerzése">
<link rel="prev" href="ch04s03.html" title="4.3. Fájlok előkészítése USB memóriáról történő bootoláshoz">
<link rel="next" href="ch04s05.html" title="4.5. Fájlok előkészítése TFTP hálózati bootoláshoz">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">4.4. Fájlok előkészítése merevlemezről történő bootoláshoz</th></tr>
<tr>
<td width="20%" align="left">
<a accesskey="p" href="ch04s03.html"><img src="images/prev.png" alt="Vissza"></a> </td>
<th width="60%" align="center">4. fejezet - Rendszertelepítési adathordozó beszerzése</th>
<td width="20%" align="right"> <a accesskey="n" href="ch04s05.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="boot-drive-files"></a>4.4. Fájlok előkészítése merevlemezről történő bootoláshoz</h2></div></div></div>
<p>A telepítőt el lehet indítani a meglévő merevlemez partícióra helyezett indítófájlokkal, akár egy másik operációs rendszerből, akár a BIOS-ból közvetlenül betöltve egy bootloadert. Modern UEFI rendszereken a kernel közvetlenül az UEFI partícióról is indítható, bootloader használata nélkül. </p>
<p>Ezzel a technikával elérhető egy teljes, <span class="quote">„<span class="quote">tiszta hálózati</span>”</span> telepítés. Ez elkerüli a cserélhető adathordozókkal járó összes macerát, mint például a CD/DVD képfájlok keresése és írása. </p>
<div class="sect2">
<div class="titlepage"><div><div><h3 class="title">
<a name="files-grub"></a>4.4.1. Merevlemezről indított telepítő Linuxból a <span class="command"><strong>GRUB</strong></span> használatával</h3></div></div></div>
<p>Ez a rész azt magyarázza el, hogyan lehet bővíteni vagy akár lecserélni egy meglévő linux telepítést a <span class="command"><strong>GRUB</strong></span> használatával. </p>
<p>Indításkor a <span class="command"><strong>GRUB</strong></span> nemcsak a kernelt, hanem egy lemezképet is képes betölteni a memóriába. Ezt a RAM lemezt a kernel gyökérfájlrendszerként használhatja. </p>
<p>Másold a következő fájlokat a Debian archívumaiból egy megfelelő helyre a merevlemezedre, például a <code class="filename">/boot/newinstall/</code> könyvtárba. </p>
<div class="itemizedlist"><ul class="itemizedlist" type="disc">
<li class="listitem"><p><code class="filename">vmlinuz</code> (kernel bináris) </p></li>
<li class="listitem"><p><code class="filename">initrd.gz</code> (ramdisk kép) </p></li>
</ul></div>
<p>

</p>
<p>Ha a merevlemezt csak indításhoz szeretnéd használni, és utána mindent a hálózaton keresztül töltenél le, akkor le kell töltened az <a class="ulink" href="http://http.us.debian.org/debian/dists/trixie/main/installer-amd64/current/images/netboot/debian-installer/amd64/initrd.gz" target="_top">netboot/debian-installer/amd64/initrd.gz</a> fájlt és a hozzá tartozó <a class="ulink" href="http://http.us.debian.org/debian/dists/trixie/main/installer-amd64/current/images/netboot/debian-installer/amd64/linux" target="_top">netboot/debian-installer/amd64/linux</a> kernelt. Ez lehetővé teszi, hogy újraparticionáld azt a merevlemezt, amelyről a telepítőt indítod, bár ezt óvatosan kell megtenned. </p>
<p>Alternatívaként, ha a telepítés során változatlanul szeretnéd megőrizni a merevlemezen lévő meglévő partíciót, letöltheted az <a class="ulink" href="http://http.us.debian.org/debian/dists/trixie/main/installer-amd64/current/images/hd-media/initrd.gz" target="_top">hd-media/initrd.gz</a> fájlt és a hozzá tartozó <a class="ulink" href="http://http.us.debian.org/debian/dists/trixie/main/installer-amd64/current/images/hd-media/vmlinuz" target="_top">hd-media/vmlinuz</a> kernelt, valamint másolhatsz egy telepítési képet a merevlemezre (győződj meg róla, hogy a fájl neve <code class="literal">.iso</code> végződéssel ér véget). Ekkor a telepítő a merevlemezről tud indulni és a telepítési képből telepíthet, hálózat használata nélkül. </p>
<p>Végül a bootloader konfigurálásához folytasd a <a class="xref" href="ch05s01.html#boot-initrd" title="5.1.3. Indítás Linuxból a GRUB használatával">5.1.3. szakasz - Indítás Linuxból a <span class="command"><strong>GRUB</strong></span> használatával</a> résznél. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch04s03.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch04.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch04s05.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">4.3. Fájlok előkészítése USB memóriáról történő bootoláshoz </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 4.5. Fájlok előkészítése TFTP hálózati bootoláshoz</td>
</tr>
</table>
</div>
</body>
</html>
