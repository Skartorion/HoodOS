<html>
<head>
<meta http-equiv="Content-Type" content="text/html; charset=UTF-8">
<title>6.1. Hogyan működik a telepítő</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch06.html" title="6. fejezet - A Debian Telepítő használata">
<link rel="prev" href="ch06.html" title="6. fejezet - A Debian Telepítő használata">
<link rel="next" href="ch06s02.html" title="6.2. Összetevők bemutatása">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">6.1. Hogyan működik a telepítő</th></tr>
<tr>
<td width="20%" align="left">
<a accesskey="p" href="ch06.html"><img src="images/prev.png" alt="Vissza"></a> </td>
<th width="60%" align="center">6. fejezet - A Debian Telepítő használata</th>
<td width="20%" align="right"> <a accesskey="n" href="ch06s02.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="id2382"></a>6.1. Hogyan működik a telepítő</h2></div></div></div>
<p>Ehhez az architektúrához a <code class="classname">debian-installer</code> két különböző felhasználói felületet támogat: egy grafikusat és egy szöveges alapút. Alapértelmezés szerint a grafikus felületet használja, hacsak nem választod a <span class="quote">„<span class="quote">Telepítés</span>”</span> opciót a boot menüben. A grafikus telepítő indításáról további információt a <a class="xref" href="ch05s01.html#graphical" title="5.1.6. A Grafikus Telepítő">5.1.6. szakasz - A Grafikus Telepítő</a> részben találsz. </p>
<p>A Debian Telepítő az egyes telepítő feladatokat ellátó különleges célú összetevőkből áll. Az összetevők szükség esetén a felhasználót kérdezve végzik feladatukat. A kérdések adott elsőbbséggel rendelkeznek, a felteendő kérdések elsőbbsége a telepítő indításakor kerül beállításra. </p>
<p>Alap telepítésnél csak a fontos (magas elsőbbségű) kérdések szerepelnek. Ez nagyon automatizált telepítést ad kevés felhasználói kérdéssel. Az összetevők automatikusan sorrendben futnak; hogy melyek, az főleg a használt telepítő módtól és hardvertől függ. A telepítő alap értékeket használ a fel nem tett kérdésekhez. </p>
<p>Ha probléma adódik, a felhasználó hiba-képernyőt lát, és a telepítő menü megjelenik egyéb műveletek kiválasztása érdekében. Ha nincs gond, a felhasználó nem látja a telepítő menüt, egyszerűen csak válaszol a feltett kérdésekre. A súlyos hibák <span class="quote">„<span class="quote">kritikus</span>”</span> elsőbbségűek, így erről a felhasználó mindig értesül. </p>
<p>Az alapértelmezett értékek némelyike befolyásolható indító argumentumok átadásával a <code class="classname">debian-installer</code> indulásakor. Ha, például, statikus hálózati beállítást szeretnél (IPv6 és DHCP az alapbeállítás, ha elérhető), a <strong class="userinput"><code>netcfg/disable_autoconfig=true</code></strong> indító paraméter használható. Lásd az <a class="xref" href="ch05s03.html#installer-args" title="5.3.2. Debian Telepítő Paraméterek">5.3.2. szakasz - Debian Telepítő Paraméterek</a> részt az elérhető opciókért. </p>
<p>A profik jobban szeretik a menü-vezérelt felületet, ahol minden lépést felügyelnek ahelyett, hogy a telepítő automatikus sorrendben végrehajtaná őket. A telepítő kézi, menü-vezérelt használata a <strong class="userinput"><code>priority=medium</code></strong> indító argumentummal indítható. </p>
<p>Ha a hardver a telepített kernel modulokhoz opciók adását igényli, a telepítő <span class="quote">„<span class="quote">expert</span>”</span> módban indítandó. Ez a telepítő <span class="command"><strong>expert</strong></span> paranccsal indításával vagy a <strong class="userinput"><code>priority=low</code></strong> indító paraméter átadásával tehető. E mód adja a <code class="classname">debian-installer</code> teljes mértékű felügyeletét. </p>
<p>A szöveges felületű környezetben az egér használata nem támogatott. Az alábbi billentyűkkel tudsz navigálni a különböző párbeszédablakokban. A <span class="keycap"><strong>Tab</strong></span> vagy a <span class="keycap"><strong>jobb nyíl</strong></span> gombbal <span class="quote">„<span class="quote">előre</span>”</span> léphetsz, míg a <span class="keycap"><strong>Shift</strong></span>+<span class="keycap"><strong>Tab</strong></span> vagy a <span class="keycap"><strong>bal nyíl</strong></span> gombbal <span class="quote">„<span class="quote">vissza</span>”</span> léphetsz a megjelenített gombok és lehetőségek között. A <span class="keycap"><strong>fel</strong></span> és <span class="keycap"><strong>le</strong></span> nyilakkal a görgethető listák elemei között mozoghatsz, és magát a listát is görgetheted. Hosszú listákban egy betű beírásával közvetlenül az azzal kezdődő szakaszhoz ugorhatsz, a <span class="keycap"><strong>Pg-Up</strong></span> és <span class="keycap"><strong>Pg-Down</strong></span> billentyűkkel pedig nagyobb léptékben görgetheted a listát. A <span class="keycap"><strong>szóköz</strong></span> kijelöl egy elemet, például egy jelölőnégyzetet. A választások megerősítéséhez használd az <span class="keycap"><strong>Enter</strong></span> billentyűt. </p>
<p>Egyes párbeszédek további segítő információkat adhatnak. Ha elérhető ilyen segítség, azt az alsó sorban fogja jelezni egy felirat, mely szerint segítő információ elérhető az <span class="keycap"><strong>F1</strong></span> gomb lenyomásával. </p>
<p>A részletes hibaüzenetek és naplók a 4. konzolra kerülnek. Ez a <span class="keycap"><strong>bal Alt</strong></span>+<span class="keycap"><strong>F4</strong></span> leütésével érhető el (tartsd le az <span class="keycap"><strong>Alt</strong></span> billentyűt és közben üsd le az <span class="keycap"><strong>F4</strong></span> billentyűt); a fő telepítő folyamathoz a <span class="keycap"><strong>bal Alt</strong></span>+<span class="keycap"><strong>F1</strong></span> leütésével lehet visszatérni. </p>
<p>Ezek az üzenetek a <code class="filename">/var/log/syslog</code> fájlban is megtalálhatók. A telepítés után a napló a <code class="filename">/var/log/installer/syslog</code> fájlba kerül az új rendszereden. Tovább telepítő üzenetek vannak a <code class="filename">/var/log/</code> könyvtárban a telepítés alatt és a <code class="filename">/var/log/installer/</code> könyvtárban, miután a gép indította az új rendszert. </p>
<div class="sect2">
<div class="titlepage"><div><div><h3 class="title">
<a name="gtk-using"></a>6.1.1. A grafikus telepítő használata</h3></div></div></div>
<p>A grafikus telepítő alapvetően ugyanúgy működik, mint a szöveges telepítő, így a kézikönyv további része segíthet végigvezetni a telepítési folyamaton. </p>
<p>Ha inkább a billentyűzetet használod az egér helyett, két dolgot kell tudnod. Egy összecsukott lista kibontásához (például a kontinenseken belüli országok kiválasztásához) a <span class="keycap"><strong>+</strong></span> és <span class="keycap"><strong>-</strong></span> billentyűket használhatod. Azoknál a kérdéseknél, ahol több elemet is ki lehet választani (pl. feladatok kiválasztása), először a(z) <span class="guibutton">Continue</span> gombra kell tabbal eljutnod a választások után; az enter megnyomása a kiválasztást váltja, nem aktiválja a(z) <span class="guibutton">Continue</span>-t. </p>
<p>Ha egy párbeszédablak további súgóinformációt kínál, megjelenik egy <span class="guibutton">Súgó</span> gomb. A súgó elérhető a gombra kattintva vagy az <span class="keycap"><strong>F1</strong></span> billentyű megnyomásával. </p>
<p>Ahhoz, hogy átválts egy másik konzolra, a <span class="keycap"><strong>Ctrl</strong></span> billentyűt is használnod kell, ugyanúgy, mint az X Window rendszerben. Például ha a VT2-re szeretnél váltani (ez az első hibakereső shell), akkor a következőt kell lenyomnod: <span class="keycap"><strong>Ctrl</strong></span>+<span class="keycap"><strong>Bal Alt</strong></span>+<span class="keycap"><strong>F2</strong></span>. Maga a grafikus telepítő a VT5-ön fut, így visszaváltani a következő billentyűkombinációval tudsz: <span class="keycap"><strong>Bal Alt</strong></span>+<span class="keycap"><strong>F5</strong></span>. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch06.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch06.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch06s02.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">6. fejezet - A Debian Telepítő használata </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 6.2. Összetevők bemutatása</td>
</tr>
</table>
</div>
</body>
</html>
