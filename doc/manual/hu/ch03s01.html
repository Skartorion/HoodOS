<html>
<head>
<meta http-equiv="Content-Type" content="text/html; charset=UTF-8">
<title>3.1. A telepítő folyamat áttekintése</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch03.html" title="3. fejezet - A Debian GNU/Linux telepítése előtt">
<link rel="prev" href="ch03.html" title="3. fejezet - A Debian GNU/Linux telepítése előtt">
<link rel="next" href="ch03s02.html" title="3.2. Mentsd el a meglévő adataidat!">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.1. A telepítő folyamat áttekintése</th></tr>
<tr>
<td width="20%" align="left">
<a accesskey="p" href="ch03.html"><img src="images/prev.png" alt="Vissza"></a> </td>
<th width="60%" align="center">3. fejezet - A Debian GNU/Linux telepítése előtt</th>
<td width="20%" align="right"> <a accesskey="n" href="ch03s02.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="install-overview"></a>3.1. A telepítő folyamat áttekintése</h2></div></div></div>
<p>Először csak egy megjegyzés az újratelepítésről. A Debian esetében az olyan körülmény, mely újratelepítést igényelne rendkívül ritka; talán a merevlemez mechanikai hibája a leggyakrabb eset. </p>
<p>Nagyon sok általános operációs rendszer teljes újratelepítést igényel számos kritikus hiba esetén vagy új verzióra való áttéréskor. Ezeknél a rendszereknél, még ha a teljes újratelepítés el is kerülhető, nagyon sokszor a programokat újra kell telepíteni, hogy működjenek az új rendszer alatt. </p>
<p>A Debian GNU/Linux esetében a rendszer szinte mindig javítható, ha valami tönkremegy. A frissítések sohasem igényelnek teljes újratelepítést. A programok szinte mindig kompatibilisek a rendszer új kiadásaival. Ha egy program új változata újabb támogató szoftvereket igényel, a Debian csomagoló rendszer biztosítja az összes szükséges szoftver azonosítását és telepítését. A fő cél az újratelepítés elkerülése, ezért erre mindig végső lehetőségként gondolj. A telepítőnek <span class="emphasis"><em>nem</em></span> célja egy létező rendszerre való újratelepítés. </p>
<p>Ez itt a telepítő lépéseinek útiterve. </p>
<div class="orderedlist"><ol class="orderedlist" type="1">
<li class="listitem"><p>Mentsd el a létező adatokat vagy dokumentumokat a merevlemez azon részéről, melyre telepítesz. </p></li>
<li class="listitem"><p>Gyűjtsd össze a gép adatait és ha kell, a szükséges leírásokat a telepítés megkezdése előtt. </p></li>
<li class="listitem"><p>Keresd meg, és/vagy töltsd le a telepítő szoftvert és ha kell, a gép által igényelt kiegészítő meghajtó fájlokat. </p></li>
<li class="listitem"><p>Állítsd be az indító adathordozót, mint például CD/DVD/pendrive, vagy adja meg hálózati indító infrastruktúrát ahonnan a telepítő betölthető. </p></li>
<li class="listitem"><p>Indítsd el a telepítő rendszert. </p></li>
<li class="listitem"><p>Válaszd ki a telepítés nyelvét. </p></li>
<li class="listitem"><p>Aktiváld az ethernet hálózati kapcsolatot, ha elérhető. </p></li>
<li class="listitem"><p>Ha szükséges, méretezd át a meglévő partíciókat a cél merevlemezen, hogy elég hely legyen a telepítésnek. </p></li>
<li class="listitem"><p>Hozd létre és csatold a partíciókat, melyre a Debian rendszert telepíteni akarod. </p></li>
<li class="listitem"><p>Kövesd az <em class="firstterm">alaprendszer</em> automata letöltését/telepítését/beállítását. </p></li>
<li class="listitem"><p><em class="firstterm">Egyéb szoftverek</em> kiválasztása és telepítése. </p></li>
<li class="listitem"><p>Telepíts egy <em class="firstterm">boot betöltő</em> programot, mely képes indítani a Debian GNU/Linux rendszert és/vagy a gépen már meglévő más rendszert. </p></li>
<li class="listitem"><p>Töltsd be az újonnan telepített rendszert az első alkalommal. </p></li>
</ol></div>
<p>A jelen <span class="phrase">64-bit PC</span> architektúrához lehetőség van a telepítő <span class="phrase">egy</span>  grafikus változatának használatára. Több adatért a grafikus telepítőről lásd a <a class="xref" href="ch05s01.html#graphical" title="5.1.6. A Grafikus Telepítő">5.1.6. szakasz - A Grafikus Telepítő</a> részt. </p>
<p>Ha gondok adódnak a telepítés során, jó, ha tudjuk, mely csomag mely lépésben szerepel. A fő szoftverek a telepítéskor: </p>
<p>E kézikönyv fő tárgya a telepítő szoftver, a <code class="classname">debian-installer</code>. Érzékeli a hardvert és betölti a szükséges meghajtókat, a <code class="classname">dhcp-client</code> segítségével beállítja a hálózati kapcsolatot, a <code class="classname">debootstrap</code> programmal telepíti az alaprendszer csomagjait és futtatja a <code class="classname">tasksel</code> programot lehetővé téve egyes további szoftverek telepítését. Több program szerepet játszik e folyamat kis részeiben, de a <code class="classname">debian-installer</code> elvégezte teendőit az új rendszer 1. betöltésével. </p>
<p>A rendszer hangolásához a <code class="classname">tasksel</code> lehetővé teszi előre megadott szoftver-kötegek telepítését, mint például Web kiszolgáló vagy Asztali környezet. </p>
<p>Az egyik fontos döntés a telepítés során, hogy telepítünk-e grafikus asztali környezetet vagy sem, mely az X Window ablakozó rendszerből és valamely grafikus asztali környezetből áll. Ha nem választod ki az <span class="quote">„<span class="quote">Asztali környezet</span>”</span> feladatot, csak egy alap, parancssor-vezérelt rendszert kapsz. Az Asztali környezet feladat telepítése opcionális, mert sok helyet foglal és mert sok Debian GNU/Linux rendszer alapvetően kiszolgáló, melynek nincs szüksége grafikus felhasználói felületre. </p>
<p>Tehát ne feledd el: az X Window ablakozó rendszer teljesen elkülönül a <code class="classname">debian-installer</code> működésétől és egy sokkal összetettebb dolog. Az X Window ablakozó rendszer hibajavításának leírása nem célja e kézikönyvnek. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch03s02.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">3. fejezet - A Debian GNU/Linux telepítése előtt </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 3.2. Mentsd el a meglévő adataidat!</td>
</tr>
</table>
</div>
</body>
</html>
