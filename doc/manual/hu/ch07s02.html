<html>
<head>
<meta http-equiv="Content-Type" content="text/html; charset=UTF-8">
<title>7.2. Titkosított kötetek csatolása</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch07.html" title="7. fejezet - Az új Debian rendszer indítása">
<link rel="prev" href="ch07s01.html" title="7.1. Az igazság pillanata">
<link rel="next" href="ch07s03.html" title="7.3. Bejelentkezés">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">7.2. Titkosított kötetek csatolása</th></tr>
<tr>
<td width="20%" align="left">
<a accesskey="p" href="ch07s01.html"><img src="images/prev.png" alt="Vissza"></a> </td>
<th width="60%" align="center">7. fejezet - Az új Debian rendszer indítása</th>
<td width="20%" align="right"> <a accesskey="n" href="ch07s03.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="mount-encrypted-volumes"></a>7.2. Titkosított kötetek csatolása</h2></div></div></div>
<p>Ha a telepítéskor titkosított köteteket hoztál létre és csatolási pontokhoz rendelted ezeket, az indításkor meg kell adnod majd a jelmondatokat ezekhez. </p>
<p>A dm-crypt által titkosított partíciókhoz az alábbi felhívás jelenik meg indításkor: </p>
<div class="informalexample"><pre class="screen">
Starting early crypto disks... <em class="replaceable"><code>part</code></em>_crypt(starting)
Enter LUKS passphrase:
</pre></div>
<p> A felhívás 1. sorában a <em class="replaceable"><code>part</code></em> az adott partíció neve, például sda2 vagy md0. Valószínűleg érdekel <span class="emphasis"><em>mely kötet számára</em></span> kell megadni a jelmondatot. Ez a <code class="filename">/home</code>? Vagy a <code class="filename">/var</code>? Természetesen, ha csak 1 titkosított kötet van, ez könnyű és csak meg kell adni a kötet beállításakor megadott jelmondatot. Ha több titkosított kötet került beállításra a telepítés során, a <a class="xref" href="ch06s03.html#partman-crypto" title="6.3.4.6. Titkosított kötetek beállítása">6.3.4.6. szakasz - Titkosított kötetek beállítása</a> részben leírtak segítenek. Ha nem jegyezted le a <code class="filename"><em class="replaceable"><code>part</code></em>_crypt</code> és a csatolási pontok közti térképet, az új rendszerben lévő <code class="filename">/etc/crypttab</code> és <code class="filename">/etc/fstab</code> fájlokban megleled. </p>
<p>A beviteli jel kissé eltérhet ha titkosított gyökér fájlrendszer van csatolva. Ez függ a rendszer indítására használt initrd-t előállító inintramfs készítőtől. A lenti példa <code class="classname">initramfs-tools</code> használatával előállított initrd-t mutat: </p>
<div class="informalexample"><pre class="screen">Indítás: <span class="emphasis"><em>gyökér fájlrendszer csatolása</em></span>... ...
Indítás: /scripts/local-top futtatása...
Add meg a LUKS jelmondatot:
</pre></div>
<p>

</p>
<p>A jelmondat megadásakor semmilyen karakter nem jelenik meg (csillag sem). Rossz jelmondat megadása kétszer javítható. A 3. kísérlet után az indító folyamat kihagyja e kötetet és folytatja a következő fájlrendszer csatolását. Lásd a <a class="xref" href="ch07s02.html#crypto-troubleshooting" title="7.2.1. Hibaelhárítás">7.2.1. szakasz - Hibaelhárítás</a> részt több adatért. </p>
<p>A jelmondatok megadása után az indítás a szokásos módon folyik tovább. </p>
<div class="sect2">
<div class="titlepage"><div><div><h3 class="title">
<a name="crypto-troubleshooting"></a>7.2.1. Hibaelhárítás</h3></div></div></div>
<p>Ha egyes titkosított kötetek rossz jelmondat megadása miatt nem csatolhatók, kézzel kell csatolni őket az indítás után. Több eset van. </p>
<div class="itemizedlist"><ul class="itemizedlist" type="disc">
<li class="listitem"><p>Az első a gyökér partíció esete. Ha csatolása nem sikerül, az indító folyamat leáll, így újra kell indítani a gépet és ismét megpróbálni. </p></li>
<li class="listitem">
<p>A legegyszerűbb esetben a titkosított kötetek olyan adatokat tartalmaznak, mint a <code class="filename">/home</code> vagy a <code class="filename">/srv</code>. Ezeket manuálisan fel lehet csatlakoztatni miután a rendszer elindult. </p>
<p>A dm-crypt esetén kicsit trükkösebb. Először regisztrálni kell a köteteket az <span class="application">eszköz-térképezővel</span> így:</p>
<div class="informalexample"><pre class="screen">
<code class="prompt">#</code> <strong class="userinput"><code>/etc/init.d/cryptdisks start</code></strong>
</pre></div>
<p> Ez átnézi a <code class="filename">/etc/crypttab</code> fájlban lévő összes kötetet és létrehozza a megfelelő eszközöket a <code class="filename">/dev</code> könyvtárban a jól megadott jelmondat után. (A már regisztrált köteteket kihagyja, így e parancs többször is gond nélkül futtatható.) A sikeres regisztráció után, egyszerűen csatold a köteteket a szokott módon: </p>
<div class="informalexample"><pre class="screen"><code class="prompt">#</code> <strong class="userinput"><code>mount <em class="replaceable"><code>/csatolási_pont</code></em></code></strong>
</pre></div>
<p>

</p>
</li>
<li class="listitem"><p>Ha egy nem-kritikus rendszer fájlokat tartalmazó kötet (például <code class="filename">/usr</code> vagy <code class="filename">/var</code>) csatolása nem sikerül, a rendszer még mindig elindul és a kötetek kézzel csatolhatók, mint az előző esetben. De (újra) el kell indítani az alap futási szintből futó szolgáltatásokat is, mert így valószínűleg nem indultak el. Ennek legkönnyebb módja a gép újraindítása. </p></li>
</ul></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch07s01.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch07.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch07s03.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">7.1. Az igazság pillanata </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 7.3. Bejelentkezés</td>
</tr>
</table>
</div>
</body>
</html>
