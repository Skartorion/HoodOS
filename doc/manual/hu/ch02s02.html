<html>
<head>
<meta http-equiv="Content-Type" content="text/html; charset=UTF-8">
<title>2.2. Firmware-t igénylő eszközök</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch02.html" title="2. fejezet - Rendszerkövetelmények">
<link rel="prev" href="ch02s01.html" title="2.1. Támogatott hardver">
<link rel="next" href="ch02s03.html" title="2.3. GNU/Linux szempontok hardver vásárlásakor">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.2. Firmware-t igénylő eszközök</th></tr>
<tr>
<td width="20%" align="left">
<a accesskey="p" href="ch02s01.html"><img src="images/prev.png" alt="Vissza"></a> </td>
<th width="60%" align="center">2. fejezet - Rendszerkövetelmények</th>
<td width="20%" align="right"> <a accesskey="n" href="ch02s03.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="hardware-firmware"></a>2.2. Firmware-t igénylő eszközök</h2></div></div></div>
<p>A készülékvezérlő elérhetőségén túl néhány hardver úgynevezett <em class="firstterm">firmware</em> vagy <em class="firstterm">mikrokód</em> betöltését is igényli, mielőtt működőképessé válna. Ez leggyakrabban a hálózati kártyákra (különösen a vezeték nélküli hálózati kártyákra) jellemző, de például néhány USB eszköz és még néhány merevlemez-vezérlő is firmware-t igényel. </p>
<p>Sok grafikus kártya esetében az alapvető funkcionalitás elérhető további firmware nélkül, de a fejlett funkciók használatához megfelelő firmware fájl telepítése szükséges a rendszerbe. </p>
<p>Számos régebbi eszköz, amely a működéséhez firmware-t igényel, ezt a firmware állományt a gyártó magán az eszközön helyezte el, egy EEPROM/Flash chipen. Manapság az új eszközök már nem tartalmazzák a firmware-t ily módon, ezért a firmware állományt az operációs rendszernek minden rendszer indulásnál fel kell töltenie az eszközre. </p>
<p>A legtöbb esetben a firmware a Debian GNU/Linux projekt által használt kritériumok szerint nem szabad szoftver, ezért nem szerepelhet a fő terjesztésben. Ha az eszközvezérlő maga benne van a terjesztésben, és ha Debian GNU/Linux jogilag terjesztheti a firmware-t, akkor gyakran külön csomagként érhető el az archívum non-free-firmware szekciójából (a Debian GNU/Linux 12.0 előtt: a non-free szekcióból). </p>
<p>Ez azonban nem jelenti azt, hogy az ilyen hardverek ne lennének használhatók a telepítés során. A Debian GNU/Linux 12.0 verziótól kezdődően – a <a class="ulink" href="https://www.debian.org/vote/2022/vote_003" target="_top">2022-es általános szavazás a nem szabad firmware-ekről</a> alapján – a hivatalos telepítőképek tartalmazhatnak nem szabad firmware csomagokat. Alapértelmezés szerint a <code class="classname">debian-installer</code> felismeri, ha firmware szükséges (a kernelnaplók és a modalias-információk alapján), és ha a szükséges csomagok megtalálhatók a telepítő adathordozón (például a netinst képen), akkor azokat automatikusan telepíti. A csomagkezelő automatikusan beállításra kerül a megfelelő komponensekkel, hogy ezek a csomagok biztonsági frissítéseket kapjanak. Ez általában azt jelenti, hogy a main mellett a non-free-firmware komponens is engedélyezésre kerül. </p>
<p>Azok a felhasználók, akik teljesen le szeretnék tiltani a firmware keresését, ezt megtehetik a <strong class="userinput"><code>firmware=never</code></strong> boot paraméter beállításával. Ez egy rövidített változata a hosszabb <strong class="userinput"><code>hw-detect/firmware-lookup=never</code></strong> formának. </p>
<p>Hacsak a firmware keresést nem tiltod le teljesen, a <code class="classname">debian-installer</code> továbbra is támogatja a firmware fájlok vagy firmware-t tartalmazó csomagok betöltését cserélhető adathordozóról, például USB meghajtóról. Részletes információt arról, hogyan lehet firmware fájlokat vagy csomagokat betölteni a telepítés során, a <a class="xref" href="ch06s04.html" title="6.4. Hiányzó firmware betöltése">6.4. szakasz - Hiányzó firmware betöltése</a> oldalon találsz. Vedd figyelembe, hogy mivel a nem szabad firmware csomagok már szerepelhetnek a telepítési képeken, a <code class="classname">debian-installer</code> ritkábban kér majd firmware fájlokat. </p>
<p>Ha <code class="classname">debian-installer</code> felszólít firmware állomány betöltésére, de nincs ilyen firmware-ed, vagy nem akarsz nem ingyenes firmware-t telepíteni a rendszeredre, megpróbálhatod firmware betöltése nélkül folytatni. Nemegyszer előfordul, hogy a meghajtó azért kér további firmware-t, mert bizonyos körülmények között szüksége lehet rá, de enélkül is jól működik az eszköz a legtöbb rendszeren (ez a helyzet pl. bizonyos hálózati kártyáknál, amik tg3 meghajtót használnak). </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch02s01.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch02.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch02s03.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">2.1. Támogatott hardver </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 2.3. GNU/Linux szempontok hardver vásárlásakor</td>
</tr>
</table>
</div>
</body>
</html>
