<html>
<head>
<meta http-equiv="Content-Type" content="text/html; charset=UTF-8">
<title>6.2. Összetevők bemutatása</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Telepítési útmutató">
<link rel="up" href="ch06.html" title="6. fejezet - A Debian Telepítő használata">
<link rel="prev" href="ch06s01.html" title="6.1. Hogyan működik a telepítő">
<link rel="next" href="ch06s03.html" title="6.3. Az egyes összetevők használata">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">6.2. Összetevők bemutatása</th></tr>
<tr>
<td width="20%" align="left">
<a accesskey="p" href="ch06s01.html"><img src="images/prev.png" alt="Vissza"></a> </td>
<th width="60%" align="center">6. fejezet - A Debian Telepítő használata</th>
<td width="20%" align="right"> <a accesskey="n" href="ch06s03.html"><img src="images/next.png" alt="Előre"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="modules-list"></a>6.2. Összetevők bemutatása</h2></div></div></div>
<p>Itt a telepítő összetevők listája az egyes összetevők céljainak rövid leírásával. Az egyes összetevők tudnivalóinak részletei a <a class="xref" href="ch06s03.html" title="6.3. Az egyes összetevők használata">6.3. szakasz - Az egyes összetevők használata</a> részben vannak. </p>
<div class="variablelist"><dl class="variablelist">
<dt><span class="term">main-menu (fő-menü)</span></dt>
<dd>
<p>Mutatja az összetevők listáját a telepítéskor és elindít egyet kiválasztáskor. A fő-menü kérdései közepes elsőbbségűek, így ha az elsőbbség nálad magasra vagy kritikusra lett állítva (a magas az alapértelmezett), ez a menü nem látszik. Azonban ha hiba adódik, mely beavatkozást igényel, a kérdés elsőbbsége átmenetileg lejjebb állítódik, lehetővé téve a probléma megoldását, és így a menü már megjelenhet. </p>
<p>A fő menü a <span class="guibutton">Go Back</span> gomb ismételt kiválasztásával érhető el, kilépve a jelenlegi összetevőkből. </p>
</dd>
<dt><span class="term">localechooser (helyi beállítás választó)</span></dt>
<dd><p>Lehetővé teszi a honosítási lehetőségek kiválasztását a telepítéshez és a telepített rendszerhez: a nyelvet, országot és helyi beállításokat. A telepítő az üzeneteket a választott nyelven írja, kivéve, ha a fordítás e nyelvhez nem teljes, ekkor néhány üzenet angolul jelenhet meg. </p></dd>
<dt><span class="term">console-setup (konzol beállítás)</span></dt>
<dd><p>Megjelenít egy listát a billentyűzetkiosztásokról, amelyek közül a felhasználó kiválaszthatja azt, amelyik megegyezik a saját modelljével. </p></dd>
<dt><span class="term">hw-detect (hardver-érzékelő)</span></dt>
<dd><p>Önműködően érzékeli a rendszer legtöbb hardverét, mint például hálózati kártyák, lemez meghajtók vagy PCMCIA. </p></dd>
<dt><span class="term">cdrom-detect (a CD-ROM felismerése)</span></dt>
<dd><p>Keres és csatlakoztat egy Debian telepítési médiát. </p></dd>
<dt><span class="term">netcfg (hálózat-beállító)</span></dt>
<dd><p>Beállítja a gép hálózati kapcsolatait, mely így internetet használhat. </p></dd>
<dt><span class="term">iso-scan (ISO-keresés)</span></dt>
<dd><p>ISO képeket (<code class="filename">.iso</code> fájlokat) keres a merevlemezeken. </p></dd>
<dt><span class="term">choose-mirror (tükör-választás)</span></dt>
<dd><p>A Debian archívum tükrök egy listáját adja. A felhasználó az általa használt telepítő csomagok forrását választhatja ki ezzel. </p></dd>
<dt><span class="term">cdrom-checker (CD-ROM ellenőrző)</span></dt>
<dd><p>Ellenőrzi a telepítési média épségét. Így a felhasználó megbizonyosodhat arról, hogy a telepítési kép nem sérült. </p></dd>
<dt><span class="term">lowmem</span></dt>
<dd><p>A Lowmem megpróbálja felismerni a kis memóriájú rendszereket, majd különböző trükköket hajt végre, hogy a <code class="classname">debian-installer</code> nem kötelező részeit eltávolítsa a memóriából (egyes képességek mellőzése árán). </p></dd>
<dt><span class="term">anna</span></dt>
<dd><p>Anna's Not Nearly APT. Telepíti azokat a csomagokat, amelyeket a kiválasztott tükörről vagy telepítési médiáról töltöttek le. </p></dd>
<dt><span class="term">user-setup (felhasználói beállítások)</span></dt>
<dd><p>Beállítja a root jelszót és hozzáad egy sima (nem-root) felhasználót. </p></dd>
<dt><span class="term">clock-setup (óra-beállítás)</span></dt>
<dd><p>Igazítja a rendszerórát, és megadja, hogy az óra az UTC szerinti időre legyen-e beállítva. </p></dd>
<dt><span class="term">tzsetup (időzóna beállítás)</span></dt>
<dd><p>Megadja az időzónát a korábban megadott elhelyezkedés alapján. </p></dd>
<dt><span class="term">partman (partíció-kezelő)</span></dt>
<dd><p>Lehetővé teszi lemezek particionálását, fájlrendszerek létrehozását a kijelölt partíciókon, és csatolásukat. Olyan kiemelkedő képességeket is tartalmaz, mint teljesen önműködő mód vagy LVM támogatás. Ez a Debian ajánlott particionáló eszköze. </p></dd>
<dt><span class="term">partman-lvm (partíció kezelő)</span></dt>
<dd><p>Segíti a felhasználót az <em class="firstterm">LVM</em> (Logikai kötet kezelő) beállításában. </p></dd>
<dt><span class="term">partman-md (parítció kezelő)</span></dt>
<dd><p>Lehetővé teszi a szoftveres <em class="firstterm">RAID</em> (olcsó lemezek redundáns tömbje) beállítását. Ez a szoftveres RAID általában jobb, mint az újabb alaplapokon található olcsó IDE (látszólagos hardver) RAID vezérlők. </p></dd>
<dt><span class="term">base-installer (alap-telepítő)</span></dt>
<dd><p>Telepíti a legfontosabb csomagokat, mely lehetővé teszi a gép Debian GNU/Linux alatti működtetését újraindítás után. </p></dd>
<dt><span class="term">apt-setup (az APT beállítása)</span></dt>
<dd><p>Megadja az APT-beállításokat lényegében önműködően, a telepítő futtatására szolgáló média alapján. </p></dd>
<dt><span class="term">pkgsel (csomag-választó)</span></dt>
<dd><p>A <code class="classname">tasksel</code> csomagot használja további csomagok kiválasztására és telepítésére. </p></dd>
<dt><span class="term">os-prober (OS-ellenőrző)</span></dt>
<dd><p>Érzékeli a gépen eddig lévő rendszereket és átadja ezt az adatot a bootloader-installer programnak (boot-betöltő telepítő), mely felkínálja a további talált rendszerek hozzáadását a boot-betöltő indító menüjéhez. Így indításkor a felhasználó könnyen kiválaszthatja, hogy melyik operációs rendszer induljon. </p></dd>
<dt><span class="term">bootloader-installer (boot-betöltő telepítő)</span></dt>
<dd><p>A különböző bootloader telepítők mindegyike telepít egy bootloader programot a merevlemezre, ami szükséges ahhoz, hogy a számítógép elinduljon Linux-lel USB stick vagy CD-ROM használata nélkül. Számos bootloader lehetővé teszi, hogy a felhasználó minden indításkor egy másik operációs rendszert válasszon. </p></dd>
<dt><span class="term">shell (héj)</span></dt>
<dd><p>Lehetővé teszi egy héj indítását a menüből vagy a 2. konzolon. </p></dd>
<dt><span class="term">save-logs (naplók mentése)</span></dt>
<dd><p>Lehetővé teszi, hogy a felhasználó rögzítse az információkat egy USB stickre, hálózatra, merevlemezre vagy más adathordozóra, ha problémák merülnek fel. Így pontosan jelentheted az installer szoftverrel kapcsolatos problémákat a Debian fejlesztőinek később. </p></dd>
</dl></div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch06s01.html"><img src="images/prev.png" alt="Vissza"></a> </td>
<td width="20%" align="center"><a accesskey="u" href="ch06.html"><img src="images/up.png" alt="Fel"></a></td>
<td width="40%" align="right"> <a accesskey="n" href="ch06s03.html"><img src="images/next.png" alt="Előre"></a>
</td>
</tr>
<tr>
<td width="40%" align="left" valign="top">6.1. Hogyan működik a telepítő </td>
<td width="20%" align="center"><a accesskey="h" href="index.html"><img src="images/home.png" alt="Főoldal"></a></td>
<td width="40%" align="right" valign="top"> 6.3. Az egyes összetevők használata</td>
</tr>
</table>
</div>
</body>
</html>
