<html>
<head>
<meta http-equiv="Content-Type" content="text/html; charset=UTF-8">
<title>3.4. Відповідність до мінімальних вимог щодо обладнання</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Настанова з інсталяції Debian GNU/Linux">
<link rel="up" href="ch03.html" title="Розділ 3. Перед тим як встановити Debian GNU/Linux">
<link rel="prev" href="ch03s03.html" title="3.3. Інформація, яка Вам знадобиться">
<link rel="next" href="ch03s05.html" title="3.5. Передрозподіл для багатосистемних конфігурацій">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.4. Відповідність до мінімальних вимог щодо обладнання</th></tr>
<tr>
<td width="20%" align="left">
<a accesskey="p" href="ch03s03.html"><img src="images/prev.png" alt="назад"></a> </td>
<th width="60%" align="center">Розділ 3. Перед тим як встановити Debian GNU/Linux</th>
<td width="20%" align="right"> <a accesskey="n" href="ch03s05.html"><img src="images/next.png" alt="далі"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="minimum-hardware-reqts"></a>3.4. Відповідність до мінімальних вимог щодо обладнання</h2></div></div></div>
<p>Після того, як зберете інформацію про апаратне забезпечення свого комп’ютера, переконайтеся, що це обладнання дозволяє виконати бажаний тип інсталяції. </p>
<p>Залежно від потреб, можна впоратися з меншою кількістю рекомендованого обладнання, переліченого в таблиці нижче. Однак більшість користувачів може розчаруватися, якщо проігнорують ці поради. </p>
<p>Система Pentium 4, з 1 ГГц є мінімально рекомендованою для настільної системи. </p>
<div class="table">
<a name="id1405"></a><p class="title"><b>Таблиця 3.2. Рекомендовані мінімальні системні вимоги</b></p>
<div class="table-contents"><table class="table" summary="Рекомендовані мінімальні системні вимоги" border="1">
<colgroup>
<col>
<col>
<col>
<col>
</colgroup>
<thead><tr>
<th>Тип інсталяції</th>
<th>Оперативна пам'ять (мінімум)</th>
<th>Оперативна пам'ять (рекомендовано)</th>
<th>Жорсткий диск</th>
</tr></thead>
<tbody>
<tr>
<td>Без робочого столу</td>
<td>512MB</td>
<td>1GB</td>
<td>4GB</td>
</tr>
<tr>
<td>З робочим столом</td>
<td>1GB</td>
<td>2GB</td>
<td>10GB</td>
</tr>
</tbody>
</table></div>
</div>
<br class="table-break"><p>Мінімальні значення припускають, що своп буде увімкнений та не буде використовуватися live-образ. Значення <span class="quote">«<span class="quote">No desktop</span>»</span> (без робочого столу) передбачає, що буде використовуватися текстовий інсталятор (а не графічний). </p>
<p>Фактичні мінімальні вимоги до пам’яті набагато менші за цифри, наведені в цій таблиці. Якщо ввімкнено своп, можна встановити Debian лише з 350MB. Те саме стосується вимог до дискового простору, особливо якщо Ви обираєте, які програми встановити; для отримання додаткової інформації щодо вимог до дискового простору див. <a class="xref" href="apds02.html" title="D.2. Дисковий простір, необхідний для завдань">Розділ D.2, «Дисковий простір, необхідний для завдань»</a>. </p>
<p>Інсталятор зазвичай автоматично вмикає твіки збереження пам’яті для запуску в системі з таким малим обсягом пам’яті, але на слабо протестованих архітектурах він може не робити цього. Однак його можна увімкнути вручну, додавши параметр завантаження <strong class="userinput"><code>lowmem=1</code></strong> або навіть <strong class="userinput"><code>lowmem=2</code></strong> (див. також <a class="xref" href="ch06s03.html#lowmem" title="6.3.1.1. Перевірка доступної пам'яті / режим низької пам'яті">Розділ 6.3.1.1, «Перевірка доступної пам'яті / режим низької пам'яті»</a> та <a class="xref" href="ch05s03.html#installer-args" title="5.3.2. Debian Параметри встановлення">Розділ 5.3.2, «Debian Параметри встановлення»</a>). </p>
<p>Інсталяція в системах із меншим обсягом пам’яті<a href="#ftn.id1435" class="footnote" name="id1435"><sup class="footnote">[2]</sup></a> або доступним простором на диску може бути, але рекомендується лише для досвідчених користувачів. </p>
<p>Можна запустити графічне середовище робочого столу на старіших або слабких системах, але в такому випадку рекомендується встановити диспетчер вікон, якому потрібно менше ресурсів, ніж для GNOME або KDE Plasma; серед альтернатив є такі менеджери як <code class="classname">xfce4</code>, <code class="classname">icewm</code> та <code class="classname">wmaker</code>, але є й інші. </p>
<p>Практично неможливо вказати загальні вимоги до пам’яті чи до дискового простору для серверного варіанту встановлення, оскільки це дуже залежить від запланованого використання сервера. </p>
<p>Зверніть увагу, що всі наведені розміри є приблизними та не включають такі речі, які зазвичай є в системі, тобто пошту, файли користувача, дані. Завжди краще думати з запасом, плануючи простір для своїх файлів та даних. </p>
<p>Дисковий простір, необхідний для безперебійної роботи системи Debian GNU/Linux вже врахований у цих рекомендованих системних вимогах. Примітно, що розділ <code class="filename">/var</code> містить багато інформації про стан Debian на додаток до свого звичайного вмісту, такої як файли журналу. Файли <span class="command"><strong>dpkg</strong></span> (з інформацією про всі встановлені пакунки) можуть легко зайняти 40 МБ. Крім того, <span class="command"><strong>apt</strong></span> розміщує тут звантажені пакунки перед їх встановленням. Зазвичай, для <code class="filename">/var</code> бажано відокремити принаймні 200 МБ та набагато більше, якщо Ви встановлюєте графічне середовище робочого столу. </p>
<div class="footnotes">
<br><hr width="100" align="left">
<div id="ftn.id1435" class="footnote"><p><a href="#id1435" class="para"><sup class="para">[2] </sup></a> Інсталяційні образи, які підтримують графічну інсталяцію, вимагають більше пам’яті за образи, які підтримують лише текстовий інсталятор, тому їх не слід використовувати в системах із малим обсягом пам’яті, тобто менше за 780MB пам'яті. Якщо є вибір між завантаженням текстового та графічного інсталятора, у таких системах слід вибрати текстовий. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03s03.html"><img src="images/prev.png" alt="назад"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Догори"></a></td>
<td width="40%" align="right"> <a accesskey="n" href="ch03s05.html"><img src="images/next.png" alt="далі"></a>
</td>
</tr>
<tr>
<td width="40%" align="left" valign="top">3.3. Інформація, яка Вам знадобиться </td>
<td width="20%" align="center"><a accesskey="h" href="index.html"><img src="images/home.png" alt="Початок"></a></td>
<td width="40%" align="right" valign="top"> 3.5. Передрозподіл для багатосистемних конфігурацій</td>
</tr>
</table>
</div>
</body>
</html>
