<html>
<head>
<meta http-equiv="Content-Type" content="text/html; charset=UTF-8">
<title>1.1. Що таке Debian?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Настанова з інсталяції Debian GNU/Linux">
<link rel="up" href="ch01.html" title="Розділ 1. Вітаємо в Debian">
<link rel="prev" href="ch01.html" title="Розділ 1. Вітаємо в Debian">
<link rel="next" href="ch01s02.html" title="1.2. Що таке GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.1. Що таке Debian?</th></tr>
<tr>
<td width="20%" align="left">
<a accesskey="p" href="ch01.html"><img src="images/prev.png" alt="назад"></a> </td>
<th width="60%" align="center">Розділ 1. Вітаємо в Debian</th>
<td width="20%" align="right"> <a accesskey="n" href="ch01s02.html"><img src="images/next.png" alt="далі"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-debian"></a>1.1. Що таке Debian?</h2></div></div></div>
<p>Debian — це повністю волонтерська організація, яка займається розробкою вільного програмного забезпечення та просуванням ідеалів спільноти вільного програмного забезпечення. Проєкт Debian розпочався у 1993 році, коли Ян Мердок (Ian Murdock) звернувся до розробників програмного забезпечення з відкритим запрошенням зробити внесок у повний і узгоджений розподіл програмного забезпечення на основі відносно нового ядра Linux. Ця відносно невелика група відданих ентузіастів, яка спочатку була зібрана <a class="ulink" href="https://www.fsf.org/" target="_top">Фондом вільного програмного забезпечення (Free Software Foundation)</a> і була під впливом філософії <a class="ulink" href="https://www.gnu.org/gnu/the-gnu-project.html" target="_top">GNU</a>, з роками перетворилася на організацію, в якій зараз приблизно 1000 <em class="firstterm">Розробників Debian</em>. </p>
<p>Розробники Debian беруть участь у різноманітних заходах, включаючи адміністрування <a class="ulink" href="https://www.debian.org/" target="_top"> Веб-</a> та <a class="ulink" href="http://ftp.debian.org/" target="_top"> FTP-</a>сайтів, графічний дизайн, юридичний аналіз ліцензій, написання документації та, звичайно, підтримку програмного забезпечення. </p>
<p>Щоб передати нашу філософію та залучити інших розробників, які вірять у принципи Debian, проєкт Debian опублікував серію документів, які описують наші цінності та служать настановою для розуміння того, що означає бути розробником Debian: </p>
<div class="itemizedlist"><ul class="itemizedlist" type="disc">
<li class="listitem"><p><a class="ulink" href="https://www.debian.org/social_contract" target="_top">Соціальний договір Debian</a> є заявою про зобов'язання Debian перед Free Software Community. Кожен, хто погоджується дотримуватися соціального договору може стати <a class="ulink" href="https://www.debian.org/doc/maint-guide/" target="_top">супроводжуючим (maintainer)</a>. Кожен, хто супроводжує може запропонувати будь-яке програмне забезпечення для Debian — за умови, що програмне забезпечення відповідає нашим критеріям безплатності та пакунки відповідають нашим стандартам якості. </p></li>
<li class="listitem"><p><a class="ulink" href="https://www.debian.org/social_contract#guidelines" target="_top">Правила вільного програмного забезпечення Debian (DFSG)</a> є чітким та змістовним твердженням Debian щодо вільного програмного забезпечення. DFSG є надзвичайно впливовим документом у Русі вільного програмного забезпечення (Free Software Movement - FSM) та є основою для <a class="ulink" href="https://opensource.org/osd" target="_top">Визначення відкритого коду (The Open Source Definition)</a>. </p></li>
<li class="listitem"><p><a class="ulink" href="https://www.debian.org/doc/debian-policy/" target="_top">Настанови з політики Debian (Debian Policy Manual)</a> є розширеним описом стандартів якості проєкту Debian. </p></li>
</ul></div>
<p>
</p>
<p>Розробники Debian також беруть участь у ряді інших проєктів; деякі пов'язані з Debian, інші стосуються частини або всієї спільноти Linux. Деякі приклади: </p>
<div class="itemizedlist"><ul class="itemizedlist" type="disc">
<li class="listitem"><p><a class="ulink" href="http://refspecs.linuxfoundation.org/fhs.shtml" target="_top">Стандарт ієрархії файлової системи</a> (FHS) це спроба стандартизувати вигляд файлової системи Linux. Стандарт FHS дозволить розробникам більше сконцентруватися на дизайні програм, не маючи хвилювань щодо шляхів встановлення програм на різних дистрибутивах GNU/Linux. </p></li>
<li class="listitem"><p><a class="ulink" href="https://www.debian.org/devel/debian-jr/" target="_top">Debian Jr.</a> це внутрішній проєкт, спрямований на те, щоб Debian мав що запропонувати нашим наймолодшим користувачам. </p></li>
</ul></div>
<p>

</p>
<p>Щоб отримати загальну інформацію про Debian, див. <a class="ulink" href="https://www.debian.org/doc/FAQ/" target="_top">Поширені запитання про Debian</a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01.html"><img src="images/prev.png" alt="назад"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Догори"></a></td>
<td width="40%" align="right"> <a accesskey="n" href="ch01s02.html"><img src="images/next.png" alt="далі"></a>
</td>
</tr>
<tr>
<td width="40%" align="left" valign="top">Розділ 1. Вітаємо в Debian </td>
<td width="20%" align="center"><a accesskey="h" href="index.html"><img src="images/home.png" alt="Початок"></a></td>
<td width="40%" align="right" valign="top"> 1.2. Що таке GNU/Linux?</td>
</tr>
</table>
</div>
</body>
</html>
