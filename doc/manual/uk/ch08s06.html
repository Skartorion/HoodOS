<html>
<head>
<meta http-equiv="Content-Type" content="text/html; charset=UTF-8">
<title>8.6. Відновлення пошкодженої системи</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Настанова з інсталяції Debian GNU/Linux">
<link rel="up" href="ch08.html" title="Розділ 8. Наступні кроки та куди йти далі">
<link rel="prev" href="ch08s05.html" title="8.5. Компіляція нового ядра">
<link rel="next" href="apa.html" title="Додаток A. Інструкція з установки">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">8.6. Відновлення пошкодженої системи</th></tr>
<tr>
<td width="20%" align="left">
<a accesskey="p" href="ch08s05.html"><img src="images/prev.png" alt="назад"></a> </td>
<th width="60%" align="center">Розділ 8. Наступні кроки та куди йти далі</th>
<td width="20%" align="right"> <a accesskey="n" href="apa.html"><img src="images/next.png" alt="далі"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="rescue"></a>8.6. Відновлення пошкодженої системи</h2></div></div></div>
<p>Іноді щось йде не так, і система, яку Ви ретельно налаштовували, більше не завантажується. Можливо, конфігурація завантажувача була пошкоджена під час спроби внесення змін, або, можливо, нове ядро, яке Ви встановили, не завантажується, або, навіть, космічні промені потрапили на Ваш диск та трохи намішали у <code class="filename">/sbin/init</code>. Незалежно від причини, Вам знадобиться система, з якою Ви зможете працювати, поки Ви її відновите, і для цього може бути корисним режим відновлення. </p>
<p>Для отримання доступу до режиму відновлення, виберіть <strong class="userinput"><code>rescue</code></strong> у меню завантаження, введіть <strong class="userinput"><code>rescue</code></strong> у командному рядку <code class="prompt">boot:</code> або завантажтеся за допомогою параметра завантаження <strong class="userinput"><code>rescue/enable=true</code></strong>. Вам буде показано кілька перших екранів інсталятора з приміткою в кутку екрана, що вказуватиме, що це режим відновлення, а не повна інсталяція. Не хвилюйтеся, Ваша система не буде перезаписана! Режим відновлення просто використовує можливості виявлення апаратного забезпечення, доступні в інсталяторі, щоб переконатися, що Ваші диски, мережеві пристрої тощо доступні під час відновлення системи. </p>
<p>Замість інструменту розподілу дисків Вам буде показаний список розділів у Вашій системі та буде запропоновано обрати один з них. Зазвичай Вам потрібен розділ з кореневою файловою системою, яку потрібно відновити. Ви можете обрати розділи на пристроях RAID та LVM, а також розділи, безпосередньо створені на дисках. </p>
<p>Якщо це можливо, інсталятор запропонує Вам командний рядок для обраної файлової системи, яку можна буде використовувати для виконання необхідної роботи з відновлення. <span class="phrase"> Наприклад, якщо Вам потрібно перевстановити GRUB у головний завантажувальний запис (MBR) першого диска, Ви можете скористатися командою <strong class="userinput"><code>grub-install '(hd0)'</code></strong>. </span> </p>
<p>Якщо інсталятор не може запустити придатну для використання оболонку в обраній Вами кореневій файловій системі, можливо, через пошкодження файлової системи, він покаже попередження та запропонує замість цього надати Вам командну оболонку в середовищі інсталятора. У цьому середовищі не так багато доступних інструментів, але їх все одно буде достатньо для відновлення системи. Обрану кореневу файлову систему буде змонтовано у каталог <code class="filename">/target</code>. </p>
<p>У будь-якому випадку після виходу з командної оболонки система перезавантажиться. </p>
<p>Нарешті, зауважте, що відновлення пошкоджених систем може бути складним завданням і цей посібник не поглиблений до всіх можливих помилок та збоїв або як їх виправити. Якщо у Вас виникли проблеми, зверніться до фахівця. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch08s05.html"><img src="images/prev.png" alt="назад"></a> </td>
<td width="20%" align="center"><a accesskey="u" href="ch08.html"><img src="images/up.png" alt="Догори"></a></td>
<td width="40%" align="right"> <a accesskey="n" href="apa.html"><img src="images/next.png" alt="далі"></a>
</td>
</tr>
<tr>
<td width="40%" align="left" valign="top">8.5. Компіляція нового ядра </td>
<td width="20%" align="center"><a accesskey="h" href="index.html"><img src="images/home.png" alt="Початок"></a></td>
<td width="40%" align="right" valign="top"> Додаток A. Інструкція з установки</td>
</tr>
</table>
</div>
</body>
</html>
