<html>
<head>
<meta http-equiv="Content-Type" content="text/html; charset=UTF-8">
<title>A.3. Встановлення</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Настанова з інсталяції Debian GNU/Linux">
<link rel="up" href="apa.html" title="Додаток A. Інструкція з установки">
<link rel="prev" href="apas02.html" title="A.2. Завантаження інсталятора">
<link rel="next" href="apas04.html" title="A.4. Надішліть нам звіт встановлення">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.3. Встановлення</th></tr>
<tr>
<td width="20%" align="left">
<a accesskey="p" href="apas02.html"><img src="images/prev.png" alt="назад"></a> </td>
<th width="60%" align="center">Додаток A. Інструкція з установки</th>
<td width="20%" align="right"> <a accesskey="n" href="apas04.html"><img src="images/next.png" alt="далі"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-installation"></a>A.3. Встановлення</h2></div></div></div>
<p>Як тільки запуститься інсталятор, Ви побачите стартовий екран. Для завантаження натисніть <span class="keycap"><strong>Enter</strong></span> або прочитайте інструкції щодо інших методів та параметрів завантаження (див. <a class="xref" href="ch05s03.html" title="5.3. Параметри завантаження">Розділ 5.3, «Параметри завантаження»</a>). </p>
<p>Через деякий час Вам буде запропоновано вибрати мову. Для вибору користуйтеся клавішами зі стрілками (курсором) та потім для продовження натисніть <span class="keycap"><strong>Enter</strong></span>. Далі Вам буде запропоновано вибрати країну зі списку, де будуть країни, в яких розмовляють Вашою мовою. Якщо її не буде в короткому списку, можна буде відкрити список з усіма країнами. </p>
<p>Вам може буде запропоновано вибрати розкладку клавіатури. Якщо не знаєте яка буде кращою, залиште стандартний вибір. </p>
<p>Тепер, поки інсталятор визначає обладнання та завантажує решту інсталяційного образу, можете сісти зручніше та відпочити. </p>
<p>Далі інсталятор спробує визначити Ваше мережеве обладнання та налаштувати мережу з DHCP. Якщо Ви не під'єднанні до мережі або мережа без DHCP, Ви зможете налаштувати мережу вручну. </p>
<p>Налаштування мережі буде виконане після створення користувацьких облікових записів. Стандартно Вам буде запропоновано встановити пароль для користувача <span class="quote">«<span class="quote">root</span>»</span> (адміністратор) та надати необхідну інформацію для створення одного звичайного облікового запису. Якщо Ви не зазначите пароль для користувача <span class="quote">«<span class="quote">root</span>»</span>, цей обліковий запис буде деактивовано, але пакет <span class="command"><strong>sudo</strong></span> для виконання адміністративних завдань та налаштування системи, буде пізніше встановлено. Стандартно, перший створений в системі користувач зможе використовувати команду <span class="command"><strong>sudo</strong></span> для отримання прав root. </p>
<p>Наступний крок — це налаштування годинника та часового поясу. Для перевірки точного часу інсталятор спробує встановити зв'язок із сервером часу в інтернеті. Часовий пояс залежить від обраної країни і якщо країна має декілька поясів, інсталятор запитає який саме часовий пояс потрібно встановити. </p>
<p>Прийшла черга розподілу Ваших дисків. Спочатку Вам буде надана можливість розподілити весь диск або лише його вільну частину в автоматичному режимі (див. <a class="xref" href="ch06s03.html#partman-auto" title="6.3.4.2. Кероване створення розділів">Розділ 6.3.4.2, «Кероване створення розділів»</a>). Це рекомендовано для новачків або якщо Ви поспішаєте. Якщо Ви хочете зробити це власноруч, виберіть в меню <span class="guimenuitem">Вручну</span>. </p>
<p>Якщо у Вас є розділ Windows, який би Ви хотіли зберегти, будьте дуже уважними з автоматичним розподілом. Якщо Ви обираєте ручний розподіл, Ви зможете за допомогою інсталятора змінити розміри розділів FAT або NTFS і таким чином звільнити місце для встановлення Debian: просто виберіть розділ і встановіть новий розмір. </p>
<p>На наступному екрані Ви побачите свою таблицю розділів, як будуть розділи відформатовані та куди приєднані. Виберіть розділ, якщо хочете його змінити чи видалити. Якщо Ви скористалися автоматичним розподілом, Вам потрібно для завершення налаштування лише вибрати в меню <span class="guimenuitem">Завершити розподіл та записати зміни на диск</span>. Пам'ятайте про призначення хоча б одного розділу в якості swap та одного розділу для кореневого каталогу <code class="filename">/</code>. Більш докладно про використання програми для розподілу дисків, зверніться до <a class="xref" href="ch06s03.html#di-partition" title="6.3.4. Створення розділів і вибір точок кріплення">Розділ 6.3.4, «Створення розділів і вибір точок кріплення»</a>; доповнення <a class="xref" href="apc.html" title="Додаток C. Перерозподіл диска для Debian">Додаток C, <i>Перерозподіл диска для Debian</i></a> з інформацією про розподіл. </p>
<p>Зараз <code class="classname">debian-installer</code> форматує Ваші розділи та починає встановлення основної частини системи, що забере трохи часу. Після цього встановлюється ядро. </p>
<p>Основна система, встановлена раніше, — робоча, але з мінімальним набором. Щоби зробити систему більш функціональною, на наступному кроці Ви зможете встановити додаткові пакунки, обираючи завдання. Перед встановленням пакунків потрібно налаштувати <code class="classname">apt</code> та визначити джерела отримання пакунків. Завдання <span class="quote">«<span class="quote">Стандартні системні засоби</span>»</span> обране стандартно та зазвичай повинне бути встановлене. Якщо бажаєте після встановлення працювати в графічному середовищі, оберіть завдання <span class="quote">«<span class="quote">Середовище робочого столу</span>»</span>. За додатковою інформацією щодо цього кроку зверніться до <a class="xref" href="ch06s03.html#pkgsel" title="6.3.6.2. Вибір та встановлення програмного забезпечення">Розділ 6.3.6.2, «Вибір та встановлення програмного забезпечення»</a>. </p>
<p>Останній крок встановлення — це завантажувач системи (boot loader). Якщо інсталятор знаходить на Вашому ПК інші операційні системи, він додає їх до завантажувального меню та повідомляє про це. <span class="phrase">Стандартно, GRUB встановлюється на розділ UEFI або у завантажувальний запис (boot record) на головному диску, що зазвичай гарний вибір. Але у Вас буде можливість це змінити та встановити завантажувач системи будь-куди.</span> </p>
<p><code class="classname">debian-installer</code> зараз повідомить про завершення встановлення. Вийміть cdrom або інший завантажувальний накопичувач та натисніть для перезавантаження <span class="keycap"><strong>Enter</strong></span>. Після цього ПК повинен завантажитися у нову систему та надати Вам можливість увійти в систему. Про це докладно написано у <a class="xref" href="ch07.html" title="Розділ 7. Завантаження у Вашу нову систему Debian">Розділ 7, <i>Завантаження у Вашу нову систему Debian</i></a>. </p>
<p>Якщо Вам потрібно більше інформації щодо процесу встановлення, див. <a class="xref" href="ch06.html" title="Розділ 6. Використання інсталятора Debian">Розділ 6, <i>Використання інсталятора Debian</i></a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas02.html"><img src="images/prev.png" alt="назад"></a> </td>
<td width="20%" align="center"><a accesskey="u" href="apa.html"><img src="images/up.png" alt="Догори"></a></td>
<td width="40%" align="right"> <a accesskey="n" href="apas04.html"><img src="images/next.png" alt="далі"></a>
</td>
</tr>
<tr>
<td width="40%" align="left" valign="top">A.2. Завантаження інсталятора </td>
<td width="20%" align="center"><a accesskey="h" href="index.html"><img src="images/home.png" alt="Початок"></a></td>
<td width="40%" align="right" valign="top"> A.4. Надішліть нам звіт встановлення</td>
</tr>
</table>
</div>
</body>
</html>
