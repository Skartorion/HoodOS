<html>
<head>
<meta http-equiv="Content-Type" content="text/html; charset=UTF-8">
<title>C.1. Вибір розділів та розмірів Debian</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Настанова з інсталяції Debian GNU/Linux">
<link rel="up" href="apc.html" title="Додаток C. Перерозподіл диска для Debian">
<link rel="prev" href="apc.html" title="Додаток C. Перерозподіл диска для Debian">
<link rel="next" href="apcs02.html" title="C.2. Дерево каталогів">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.1. Вибір розділів та розмірів Debian</th></tr>
<tr>
<td width="20%" align="left">
<a accesskey="p" href="apc.html"><img src="images/prev.png" alt="назад"></a> </td>
<th width="60%" align="center">Додаток C. Перерозподіл диска для Debian</th>
<td width="20%" align="right"> <a accesskey="n" href="apcs02.html"><img src="images/next.png" alt="далі"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="partition-sizing"></a>C.1. Вибір розділів та розмірів Debian</h2></div></div></div>
<p>Як мінімум, GNU/Linux потребує один розділ для себе. Ви можете мати один розділ, який містить всю операційну систему, програми та Ваші особисті файли. Більшість людей вважають, що окремий розділ підкачки (swap) також є необхідністю, хоча це не зовсім так. <span class="quote">«<span class="quote">Swap</span>»</span> – це початковий простір для операційної системи, який дозволяє системі використовувати дискове сховище як <span class="quote">«<span class="quote">віртуальну пам'ять</span>»</span>. Розмістивши swap на окремому розділі, Linux може використовувати його набагато ефективніше. Можна змусити Linux використовувати звичайний файл як swap, але це не рекомендується. </p>
<p>Більшість людей вибирають надати для GNU/Linux більше мінімальної кількості розділів. Є дві причини, чому Ви можете розбити файлову систему на декілька менших розділів. Перше – для безпеки. Якщо щось станеться та пошкодиться файлова система, зазвичай це зачіпає лише один розділ. Таким чином, Вам буде потрібно лише замінити (з резервних копій, які Ви надійно зберігали) частину Вашої системи. Як мінімум, Вам слід розглянути можливість створення того, що зазвичай називають <span class="quote">«<span class="quote">кореневим (root) розділом</span>»</span>. Він містить найважливіші компоненти системи. Якщо будь-які інші розділи будуть пошкоджені, Ви все ще зможете завантажити GNU/Linux для виправлення системи. Це може убезпечити Вас від перевстановлювання системи з нуля. </p>
<p>Друга причина, як правило, більш важлива в бізнесових налаштуваннях, але це залежить від Вашого використання машини. Наприклад, поштовий сервер, куди приходить багато спаму, може легко зайняти розділ. Якщо на поштовому сервері Ви зробили окремий розділ <code class="filename">/var/mail</code>, основна частина системи працюватиме й далі, навіть якщо буде навала спаму. </p>
<p>Єдиним суттєвим недоліком використання великої кількості розділів є те, що часто важко знати наперед, які будуть Ваші потреби. Якщо Ви зробите розділ замалим, то потім доведеться або перевстановлювати систему, або прийдеться постійно переміщати файли для звільнення місця в розділі, де стане тісно. З іншого боку, якщо Ви зробите розділ завеликим, Ви можете втратити простір, який можна було б використати в іншому місці. Дисковий простір зараз дешевий, але навіщо викидати гроші? </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apc.html"><img src="images/prev.png" alt="назад"></a> </td>
<td width="20%" align="center"><a accesskey="u" href="apc.html"><img src="images/up.png" alt="Догори"></a></td>
<td width="40%" align="right"> <a accesskey="n" href="apcs02.html"><img src="images/next.png" alt="далі"></a>
</td>
</tr>
<tr>
<td width="40%" align="left" valign="top">Додаток C. Перерозподіл диска для Debian </td>
<td width="20%" align="center"><a accesskey="h" href="index.html"><img src="images/home.png" alt="Початок"></a></td>
<td width="40%" align="right" valign="top"> C.2. Дерево каталогів</td>
</tr>
</table>
</div>
</body>
</html>
