<html>
<head>
<meta http-equiv="Content-Type" content="text/html; charset=UTF-8">
<title>5.1. Завантаження встановлювача на 64-bit PC</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Настанова з інсталяції Debian GNU/Linux">
<link rel="up" href="ch05.html" title="Розділ 5. Завантаження системи встановлення">
<link rel="prev" href="ch05.html" title="Розділ 5. Завантаження системи встановлення">
<link rel="next" href="ch05s02.html" title="5.2. Доступність">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">5.1. Завантаження встановлювача на <span class="phrase">64-bit PC</span>
</th></tr>
<tr>
<td width="20%" align="left">
<a accesskey="p" href="ch05.html"><img src="images/prev.png" alt="назад"></a> </td>
<th width="60%" align="center">Розділ 5. Завантаження системи встановлення</th>
<td width="20%" align="right"> <a accesskey="n" href="ch05s02.html"><img src="images/next.png" alt="далі"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="id1767"></a>5.1. Завантаження встановлювача на <span class="phrase">64-bit PC</span>
</h2></div></div></div>
<div class="warning"><table border="0" summary="Warning">
<tr>
<td rowspan="2" align="center" valign="top" width="25"><img alt="[Застереження]" src="images/warning.png"></td>
<th align="left">Застереження</th>
</tr>
<tr><td align="left" valign="top"><p>Якщо у Вас на комп’ютері є інші операційні системи, які Ви хочете зберегти (у меню завантаження), Вам слід переконатися, що вони належним чином вимкнені <span class="emphasis"><em>перед</em></span> запуском інсталятора. Встановлення операційної системи під час сплячого режиму (гібернації) іншої операційної системи (з записом сеансу на диск) може призвести до втрати або пошкодження стану сплячої операційної системи та може спричинити проблеми під час її перезапуску. </p></td></tr>
</table></div>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Примітка]" src="images/note.png"></td>
<th align="left">Примітка</th>
</tr>
<tr><td align="left" valign="top"><p>Щодо інформації як завантажити графічний інсталятор, див. <a class="xref" href="ch05s01.html#graphical" title="5.1.6. Графічний інсталятор">Розділ 5.1.6, «Графічний інсталятор»</a>. </p></td></tr>
</table></div>
<div class="sect2">
<div class="titlepage"><div><div><h3 class="title">
<a name="usb-boot-x86"></a>5.1.1. Завантаження з USB-накопичувача</h3></div></div></div>
<p>Якщо ваш комп'ютер завантажується з USB, це, ймовірно, найпростіший спосіб встановлення. Якщо ви підготували все, починаючи з <span class="phrase"><a class="xref" href="ch03s06.html#boot-dev-select-x86" title="3.6.2. Вибір завантажувального пристрою">Розділ 3.6.2, «Вибір завантажувального пристрою»</a></span> і <a class="xref" href="ch04s03.html" title="4.3. Підготовка файлів для завантаження з USB-диска">Розділ 4.3, «Підготовка файлів для завантаження з USB-диска»</a>, просто підключіть флешку до будь-якого вільного USB-роз'єму і перезавантажте комп'ютер. Система повинна завантажитися, і якщо ви не використовували гнучкий спосіб збирання флешки і не ввімкнули його, у вас має з'явитися графічне меню завантаження (на апаратному забезпеченні, яке його підтримує). Тут ви можете вибрати різні параметри інсталятора або просто натиснути <span class="keycap"><strong>Enter</strong></span>. </p>
</div>
<div class="sect2">
<div class="titlepage"><div><div><h3 class="title">
<a name="id1783"></a>5.1.2. Завантаження з оптичного диска (CD/DVD)</h3></div></div></div>
<p>Якщо у вас є набір оптичних дисків, і ваш комп'ютер підтримує завантаження безпосередньо з них, чудово! Просто <span class="phrase"> налаштуйте систему для завантаження з оптичного диска, як описано у <a class="xref" href="ch03s06.html#boot-dev-select-x86" title="3.6.2. Вибір завантажувального пристрою">Розділ 3.6.2, «Вибір завантажувального пристрою»</a>, </span> вставте диск, перезавантажтеся і перейдіть до наступного розділу. </p>
<p>Зверніть увагу, що для деяких оптичних приводів можуть знадобитися спеціальні драйвери, які можуть бути недоступні на ранніх стадіях інсталяції. Якщо виявиться, що стандартний спосіб завантаження з оптичного диска не працює на вашому обладнанні, поверніться до цього розділу і прочитайте про альтернативні ядра і методи встановлення, які можуть вам підійти. </p>
<p>Навіть якщо ви не можете завантажитися з оптичного диска, ви можете встановити з нього системні компоненти та будь-які пакунки, які вам потрібні. Просто завантажтеся з іншого носія, а коли настане час інсталювати операційну систему, базову систему та будь-які додаткові пакунки, наведіть інсталяційну систему на оптичний привід. </p>
<p>Якщо у вас виникли проблеми із завантаженням, див. <a class="xref" href="ch05s04.html" title="5.4. Усунення несправностей у процесі встановлення">Розділ 5.4, «Усунення несправностей у процесі встановлення»</a>. </p>
</div>
<div class="sect2">
<div class="titlepage"><div><div><h3 class="title">
<a name="boot-initrd"></a>5.1.3. Завантаження з Linux за допомогою <span class="command"><strong>GRUB</strong></span>
</h3></div></div></div>
<p>Щоб завантажити програму встановлення з жорсткого диска, ви повинні спочатку завантажити і розмістити необхідні файли, як описано у <a class="xref" href="ch04s04.html" title="4.4. Підготовка файлів для завантаження з жорсткого диска">Розділ 4.4, «Підготовка файлів для завантаження з жорсткого диска»</a>. </p>
<p>Для <span class="command"><strong>GRUB2</strong></span> вам потрібно налаштувати дві важливі речі у <code class="filename">/boot/grub/grub.cfg</code>: </p>
<div class="itemizedlist"><ul class="itemizedlist" type="disc">
<li class="listitem"><p>завантажити програму встановлення <code class="filename">initrd.gz</code> під час завантаження; </p></li>
<li class="listitem"><p>щоб ядро <code class="filename">vmlinuz</code> використовувало диск оперативної пам'яті як кореневий розділ. </p></li>
</ul></div>
<p>

</p>
<p>Наприклад, запис для інсталятора може бути таким: </p>
<div class="informalexample"><pre class="screen">menuentry 'Нове встановлення' {
insmod part_msdos
insmod ext2
set root='(hd0,msdos1)'
linux /boot/newinstall/vmlinuz
initrd /boot/newinstall/initrd.gz
}
</pre></div>
<p>

</p>
</div>
<div class="sect2">
<div class="titlepage"><div><div><h3 class="title">
<a name="boot-tftp-x86"></a>5.1.4. Завантаження разом з TFTP</h3></div></div></div>
<p>Завантаження з мережі вимагає підключення до мережі та сервера TFTP network boot (і, ймовірно, також DHCP, RARP або BOOTP для автоматичного налаштування мережі). </p>
<p>Налаштування на стороні сервера для підтримки завантаження з мережі описано в <a class="xref" href="ch04s05.html" title="4.5. Підготовка файлів для завантаження з TFTP">Розділ 4.5, «Підготовка файлів для завантаження з TFTP»</a>. </p>
<p>Існує декілька способів завантаження з TFTP на i386. </p>
<div class="sect3">
<div class="titlepage"><div><div><h4 class="title">
<a name="id1816"></a>5.1.4.1. Мережева карта або материнська плата з підтримкою PXE</h4></div></div></div>
<p>Можливо, ваша мережева інтерфейсна карта або материнська плата підтримує функцію завантаження PXE. Це <span class="trademark">Intel</span>™ повторна реалізація завантаження через TFTP. Якщо так, ви можете налаштувати BIOS/UEFI на завантаження з мережі. </p>
</div>
<div class="sect3">
<div class="titlepage"><div><div><h4 class="title">
<a name="id1820"></a>5.1.4.2. Мережева карта з мережевим завантажувачем</h4></div></div></div>
<p>Можливо, ваша мережева карта підтримує функцію завантаження з TFTP. </p>
</div>
<div class="sect3">
<div class="titlepage"><div><div><h4 class="title">
<a name="id1823"></a>5.1.4.3. Etherboot</h4></div></div></div>
<p>Проєкт <a class="ulink" href="http://www.etherboot.org" target="_top">etherboot</a> надає завантажувальні дискети і навіть бутроми, які виконують TFTP-завантаження. </p>
</div>
</div>
<div class="sect2">
<div class="titlepage"><div><div><h3 class="title">
<a name="boot-screen"></a>5.1.5. Екран завантаження</h3></div></div></div>
<p>Після завантаження програми встановлення у вас має з'явитися дружній графічний екран з логотипом Debian і меню: </p>
<div class="informalexample"><pre class="screen">Debian GNU/Linux installer boot menu

Graphical install
Install
Advanced options                            &gt;
Accessible dark contrast installer menu     &gt;
Help
Install with speech synthesis
</pre></div>
<p>

</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Примітка]" src="images/note.png"></td>
<th align="left">Примітка</th>
</tr>
<tr><td align="left" valign="top"><p>Цей графічний екран буде виглядати дещо інакше залежно від того, як завантажився ваш комп'ютер (BIOS або UEFI), але на ньому будуть показані ті самі опції. </p></td></tr>
</table></div>
<p>Залежно від способу встановлення, який ви використовуєте, параметр <span class="quote">«<span class="quote">Графічне встановлення</span>»</span> може бути недоступним. Бі-аркові образи додатково містять 64-розрядний варіант для кожного варіанту встановлення безпосередньо під ним, таким чином, кількість варіантів збільшується майже вдвічі. </p>
<p>Для звичайного встановлення виберіть пункт <span class="quote">«<span class="quote">Графічне встановлення</span>»</span> або <span class="quote">«<span class="quote">Встановити</span>»</span> за допомогою клавіш зі стрілками на клавіатурі або набравши першу (виділену) літеру — і натисніть клавішу <span class="keycap"><strong>Enter</strong></span> для завантаження інсталятора. Пункт <span class="quote">«<span class="quote">Графічне встановлення</span>»</span> вже вибрано за замовчуванням. </p>
<p>Пункт <span class="quote">«<span class="quote">Додаткові параметри</span>»</span> надає доступ до другого меню, за допомогою якого можна завантажити програму встановлення у експертному режимі, у режимі відновлення та для автоматизованого встановлення. </p>
<p>Якщо Ви бажаєте або Вам потрібно додати будь-які параметри завантаження для програми встановлення або ядра, натисніть <span class="keycap"><strong>Tab</strong></span> (завантаження BIOS), або <span class="keycap"><strong>e</strong></span>, потім <span class="keycap"><strong>down arrow</strong></span> тричі, потім <span class="keycap"><strong>end</strong></span>, для зміни рядка <span class="quote">«<span class="quote">linux</span>»</span> у записі завантажувача (завантаження з UEFI). Це додасть команду завантаження для вибраного пункту меню та дозволить Вам змінити її під власні потреби. Зверніть увагу, що розкладка клавіатури в цей момент все ще залишається QWERTY. На екранах довідки (див. нижче) перераховані деякі загальні можливості. Натисніть <span class="keycap"><strong>Enter</strong></span> (завантаження BIOS) або <span class="keycap"><strong>F10</strong></span> (завантаження UEFI) для завантаження програми встановлення з Вашими параметрами; натискання <span class="keycap"><strong>Esc</strong></span> поверне Вас до меню завантаження та скасує усі внесені Вами зміни. </p>
<p>Вибір пункту <span class="quote">«<span class="quote">Довідка</span>»</span> призведе до появи першого екрана довідки, на якому буде показано огляд усіх доступних екранів довідки. Щоб повернутися до меню завантаження після відображення екранів довідки, введіть <span class="quote">«<span class="quote">menu</span>»</span> у запрошенні до завантаження і натисніть <span class="keycap"><strong>Enter</strong></span>. Усі екрани довідки мають запрошення до завантаження, за допомогою якого можна ввести команду завантаження: </p>
<div class="informalexample"><pre class="screen">.
Натисніть F1, щоб отримати індекс довідки, або клавішу ENTER, щоб завантажитися:
</pre></div>
<p> У цьому вікні ви можете просто натиснути клавішу <span class="keycap"><strong>Enter</strong></span>, щоб завантажити програму встановлення з параметрами за замовчуванням, або ввести певну команду завантаження і, за бажанням, параметри завантаження. Ряд параметрів завантаження, які можуть бути корисними, можна знайти на різних екранах довідки. Якщо ви додаєте будь-які параметри до командного рядка завантаження, обов'язково спочатку введіть метод завантаження (за замовчуванням <strong class="userinput"><code>install</code></strong>) і пробіл перед першим параметром (наприклад, <strong class="userinput"><code>install nomodeset</code></strong>). </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Примітка]" src="images/note.png"></td>
<th align="left">Примітка</th>
</tr>
<tr><td align="left" valign="top"><p>Наразі передбачається, що клавіатура за замовчуванням має американську англійську розкладку. Це означає, що якщо ваша клавіатура має іншу (специфічну для мови) розкладку, символи, які з'являються на екрані, можуть відрізнятися від тих, що ви очікуєте при введенні параметрів. У Вікіпедії є <a class="ulink" href="https://en.wikipedia.org/wiki/Keyboard_layout#United_States" target="_top">схема розкладки клавіатури США</a>, яку можна використовувати як довідник, щоб знайти правильні клавіші для використання. </p></td></tr>
</table></div>
<p>
</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Примітка]" src="images/note.png"></td>
<th align="left">Примітка</th>
</tr>
<tr><td align="left" valign="top">
<p>Якщо ви використовуєте систему, у якій BIOS налаштовано на використання послідовної консолі, ви можете не побачити початкову графічну заставку під час завантаження програми встановлення; ви можете навіть не побачити меню завантаження. Те ж саме може статися, якщо ви встановлюєте систему за допомогою пристрою дистанційного керування, який надає текстовий інтерфейс до VGA-консолі. Прикладами таких пристроїв є текстова консоль <span class="quote">«<span class="quote">інтегрованого вимкнення світла</span>»</span> (iLO) від Compaq та <span class="quote">«<span class="quote">інтегрованого віддаленого помічника</span>»</span> (IRA) від HP. </p>
<p>Щоб обійти графічний екран завантаження, ви можете або наосліп натиснути <span class="keycap"><strong>Esc</strong></span> для отримання текстового запрошення до завантаження, або (так само наосліп) натиснути <span class="quote">«<span class="quote">H</span>»</span>, а потім <span class="keycap"><strong>Enter</strong></span> для вибору опції <span class="quote">«<span class="quote">Help</span>»</span>, описаної вище. Після цього ваші натискання клавіш повинні відлунюватися у підказці. Щоб програма встановлення не використовувала фреймбуфер під час подальшого встановлення, вам також слід додати <strong class="userinput"><code>vga=normal nomodeset</code></strong> до запрошення до завантаження, як описано у тексті довідки. </p>
</td></tr>
</table></div>
<p>
</p>
</div>
<div class="sect2">
<div class="titlepage"><div><div><h3 class="title">
<a name="graphical"></a>5.1.6. Графічний інсталятор</h3></div></div></div>
<p>Графічна версія інсталятора доступна лише для обмеженої кількості архітектур, зокрема <span class="phrase">64-bit PC</span>. Функціональність графічного інсталятора по суті така ж, як і текстового, оскільки він використовує ті ж самі програми, але з іншим інтерфейсом. </p>
<p>Хоча функціональність ідентична, графічний інсталятор все ж має кілька суттєвих переваг. Основною перевагою є підтримка більшої кількості мов, а саме тих, що використовують набір символів, які не можуть бути відображені у текстовому інтерфейсі <span class="quote">«<span class="quote">newt</span>»</span>. Він також має кілька переваг у користуванні, наприклад, можливість використовувати мишу, а в деяких випадках кілька запитань можуть відображатися на одному екрані. </p>
<p>Графічний інсталятор доступний для всіх образів CD/DVD і для способу встановлення з hd-носія. Щоб завантажити графічний інсталятор, просто виберіть відповідний пункт у меню завантаження. Експертний режим і режим порятунку для графічної програми встановлення можна вибрати у меню <span class="quote">«<span class="quote">Додаткові параметри</span>»</span>. Раніше використовувані методи завантаження <strong class="userinput"><code>installgui</code></strong>, <strong class="userinput"><code>expertgui</code></strong> і <strong class="userinput"><code>rescuegui</code></strong> все ще можна використовувати із запрошення до завантаження, яке з'являється після вибору пункту <span class="quote">«<span class="quote">Help</span>»</span> у меню завантаження. </p>
<p>Так само, як і у випадку з текстовою програмою встановлення, під час запуску графічної програми можна додати параметри завантаження. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Примітка]" src="images/note.png"></td>
<th align="left">Примітка</th>
</tr>
<tr><td align="left" valign="top">
<p>Графічний інсталятор вимагає значно більше пам'яті для запуску, ніж текстовий: 810MB. Якщо пам'яті не вистачає, програма автоматично повернеться до текстового інтерфейсу <span class="quote">«<span class="quote">newt</span>»</span>. </p>
<p>Якщо обсяг пам'яті у вашій системі менший за 780MB, графічна програма встановлення може взагалі не завантажитися, тоді як текстова програма встановлення працюватиме. Використання текстового інсталятора рекомендується для систем з невеликою кількістю доступної пам'яті. </p>
</td></tr>
</table></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch05.html"><img src="images/prev.png" alt="назад"></a> </td>
<td width="20%" align="center"><a accesskey="u" href="ch05.html"><img src="images/up.png" alt="Догори"></a></td>
<td width="40%" align="right"> <a accesskey="n" href="ch05s02.html"><img src="images/next.png" alt="далі"></a>
</td>
</tr>
<tr>
<td width="40%" align="left" valign="top">Розділ 5. Завантаження системи встановлення </td>
<td width="20%" align="center"><a accesskey="h" href="index.html"><img src="images/home.png" alt="Початок"></a></td>
<td width="40%" align="right" valign="top"> 5.2. Доступність</td>
</tr>
</table>
</div>
</body>
</html>
