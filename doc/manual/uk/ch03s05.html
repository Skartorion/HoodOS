<html>
<head>
<meta http-equiv="Content-Type" content="text/html; charset=UTF-8">
<title>3.5. Передрозподіл для багатосистемних конфігурацій</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Настанова з інсталяції Debian GNU/Linux">
<link rel="up" href="ch03.html" title="Розділ 3. Перед тим як встановити Debian GNU/Linux">
<link rel="prev" href="ch03s04.html" title="3.4. Відповідність до мінімальних вимог щодо обладнання">
<link rel="next" href="ch03s06.html" title="3.6. Передінсталяційне налаштування обладнання та операційної системи">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.5. Передрозподіл для багатосистемних конфігурацій</th></tr>
<tr>
<td width="20%" align="left">
<a accesskey="p" href="ch03s04.html"><img src="images/prev.png" alt="назад"></a> </td>
<th width="60%" align="center">Розділ 3. Перед тим як встановити Debian GNU/Linux</th>
<td width="20%" align="right"> <a accesskey="n" href="ch03s06.html"><img src="images/next.png" alt="далі"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="non-debian-partitioning"></a>3.5. Передрозподіл для багатосистемних конфігурацій</h2></div></div></div>
<p>Розподіл диска означає просто розбиття диска на розділи. Тоді кожен розділ незалежний від інших. Це приблизно як зведення стін в будинку; якщо Ви доставляєте меблі в одній кімнаті, це не впливає на вільний простір іншої кімнати. </p>
<p>Якщо у Вас уже є операційна система <span class="phrase"> (Windows, OS/2, MacOS, Solaris, FreeBSD, …) </span> , яка використовує весь диск, і Ви хочете додати Debian на той самий диск, Вам потрібно буде його перерозподілити. Для Debian потрібні свої розділи на диску. Його не можна встановити на розділи Windows або Mac OS X. Він може спільно користуватися деякими розділами з іншими системами Unix, але це тут не розглядається. Принаймні Вам буде потрібен для Debian окремий кореневий розділ. </p>
<p>Інформацію про поточні налаштування розділів можна знайти з інструментом для розподілу розділів для поточної операційної системи<span class="phrase">, наприклад інтегрованим Диспетчером дисків у Windows</span>. Інструменти розділення завжди дозволяють переглянути наявні розділи без внесення змін. </p>
<p>Загалом, зміна розділу з уже наявною файловою системою призведе до знищення будь-якої там інформації. Це значить, що Вам потрібно завжди робити резервні копії перед виконанням будь-якого перерозподілу. Використовуючи аналогію з будинком, Ви, ймовірно, захочете прибрати всі меблі, перш ніж пересунути стіну, інакше ризикуєте все зруйнувати. </p>
<p>Кілька сучасних операційних систем пропонують можливість переміщення та зміни розміру окремих наявних розділів без видалення даних. Це дозволяє звільнити місце для додаткових розділів без втрати даних. Попри те, що в більшості випадків це працює досить добре, перерозподіл диска є за своєю суттю небезпечною дією, і його слід виконувати лише після створення повної резервної копії усіх даних. <span class="phrase">Для розділів FAT/FAT32 та NTFS, які використовуються Windows, можливість переміщувати та змінювати розміри без втрат надається так само <code class="classname">debian-installer</code> як і інтегрованим диспетчером дисків Windows.</span> </p>
<p>Для безболісної (без втрати даних) зміни розміру наявного розділу FAT чи NTFS з <code class="classname">debian-installer</code>, перейдіть до кроку розподілу, оберіть параметр ручного розподілу, оберіть розділ, який потрібно змінити та просто вкажіть його новий розмір. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03s04.html"><img src="images/prev.png" alt="назад"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Догори"></a></td>
<td width="40%" align="right"> <a accesskey="n" href="ch03s06.html"><img src="images/next.png" alt="далі"></a>
</td>
</tr>
<tr>
<td width="40%" align="left" valign="top">3.4. Відповідність до мінімальних вимог щодо обладнання </td>
<td width="20%" align="center"><a accesskey="h" href="index.html"><img src="images/home.png" alt="Початок"></a></td>
<td width="40%" align="right" valign="top"> 3.6. Передінсталяційне налаштування обладнання та операційної системи</td>
</tr>
</table>
</div>
</body>
</html>
