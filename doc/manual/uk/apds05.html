<html>
<head>
<meta http-equiv="Content-Type" content="text/html; charset=UTF-8">
<title>D.5. Встановлення Debian GNU/Linux за допомогою PPP через Ethernet (PPPoE)</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Настанова з інсталяції Debian GNU/Linux">
<link rel="up" href="apd.html" title="Додаток D. Різні поради">
<link rel="prev" href="apds04.html" title="D.4. Встановлення Debian GNU/Linux через паралельну лінію IP (PLIP)">
<link rel="next" href="ape.html" title="Додаток E. Адміністративна інформація">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">D.5. Встановлення Debian GNU/Linux за допомогою PPP через Ethernet (PPPoE)</th></tr>
<tr>
<td width="20%" align="left">
<a accesskey="p" href="apds04.html"><img src="images/prev.png" alt="назад"></a> </td>
<th width="60%" align="center">Додаток D. Різні поради</th>
<td width="20%" align="right"> <a accesskey="n" href="ape.html"><img src="images/next.png" alt="далі"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="pppoe"></a>D.5. Встановлення Debian GNU/Linux за допомогою PPP через Ethernet (PPPoE)</h2></div></div></div>
<p>У деяких країнах PPP через Ethernet (PPPoE) є поширеним протоколом для широкосмугового (ADSL або кабельного) з'єднання з інтернет-провайдером. Налаштування мережевого з'єднання за допомогою PPPoE не підтримується за замовчуванням у програмі встановлення, але його можна зробити дуже просто. Цей розділ пояснює, як це зробити. </p>
<p>PPPoE-з'єднання, налаштоване під час встановлення, також буде доступне після перезавантаження у встановлену систему (див. <a class="xref" href="ch07.html" title="Розділ 7. Завантаження у Вашу нову систему Debian">Розділ 7, <i>Завантаження у Вашу нову систему Debian</i></a>). </p>
<p>Щоб мати можливість налаштувати і використовувати PPPoE під час інсталяції, вам потрібно буде інсталювати з одного з доступних образів CD-ROM/DVD. Він не підтримується для інших методів встановлення (наприклад, netboot). </p>
<p>Встановлення через PPPoE здебільшого не відрізняється від будь-якого іншого встановлення. Наступні кроки пояснюють відмінності. </p>
<div class="itemizedlist"><ul class="itemizedlist" type="disc">
<li class="listitem"><p>Завантажте програму встановлення з параметром завантаження <strong class="userinput"><code>modules=ppp-udeb</code></strong><a href="#ftn.id5241" class="footnote" name="id5241"><sup class="footnote">[22]</sup></a>. Це забезпечить автоматичне завантаження і запуск компонента, відповідального за налаштування PPPoE (<code class="classname">ppp-udeb</code>). </p></li>
<li class="listitem"><p>Виконайте звичайні початкові кроки встановлення (вибір мови, країни і клавіатури; завантаження додаткових компонентів програми встановлення<a href="#ftn.id5247" class="footnote" name="id5247"><sup class="footnote">[23]</sup></a>). </p></li>
<li class="listitem"><p>Наступним кроком є виявлення мережевого обладнання, щоб ідентифікувати всі Ethernet-карти, присутні в системі. </p></li>
<li class="listitem">
<p>Після цього починається власне налаштування PPPoE. Програма встановлення опитає всі виявлені інтерфейси Ethernet у спробі знайти концентратор PPPoE (тип сервера, який обробляє PPPoE-з'єднання). </p>
<p>Не виключено, що концентратор не вдасться знайти з першої спроби. Це може траплятися у повільних або перевантажених мережах або з несправними серверами. У більшості випадків друга спроба виявити концентратор буде успішною; щоб повторити спробу, виберіть <span class="guimenuitem">Налаштувати і запустити PPPoE-з'єднання</span> у головному меню програми встановлення. </p>
</li>
<li class="listitem"><p>Після того, як концентратор буде знайдено, користувачеві буде запропоновано ввести інформацію для входу (ім'я користувача та пароль PPPoE). </p></li>
<li class="listitem"><p>На цьому етапі інсталятор використає надану інформацію для встановлення PPPoE-з'єднання. Якщо було надано правильну інформацію, з'єднання PPPoE має бути налаштоване, і програма встановлення зможе використовувати його для підключення до Інтернету та отримання пакунків через нього (за потреби). Якщо інформація для входу невірна або з'явиться якась помилка, інсталятор зупиниться, але конфігурацію можна спробувати ще раз, вибравши пункт меню <span class="guimenuitem">Налаштувати і запустити PPPoE-з'єднання</span>. </p></li>
</ul></div>
<div class="footnotes">
<br><hr width="100" align="left">
<div id="ftn.id5241" class="footnote"><p><a href="#id5241" class="para"><sup class="para">[22] </sup></a> Дивіться <a class="xref" href="ch05s01.html#boot-screen" title="5.1.5. Екран завантаження">Розділ 5.1.5, «Екран завантаження»</a> для отримання інформації про те, як додати параметр завантаження. </p></div>
<div id="ftn.id5247" class="footnote"><p><a href="#id5247" class="para"><sup class="para">[23] </sup></a> Компонент <code class="classname">ppp-udeb</code> буде завантажено як один з додаткових компонентів на цьому кроці. Якщо ви хочете встановити з середнім або низьким пріоритетом (експертний режим), ви також можете вручну вибрати <code class="classname">ppp-udeb</code> замість того, щоб вводити параметр <span class="quote">«<span class="quote">modules</span>»</span> у запиті до завантаження. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apds04.html"><img src="images/prev.png" alt="назад"></a> </td>
<td width="20%" align="center"><a accesskey="u" href="apd.html"><img src="images/up.png" alt="Догори"></a></td>
<td width="40%" align="right"> <a accesskey="n" href="ape.html"><img src="images/next.png" alt="далі"></a>
</td>
</tr>
<tr>
<td width="40%" align="left" valign="top">D.4. Встановлення Debian GNU/Linux через паралельну лінію IP (PLIP) </td>
<td width="20%" align="center"><a accesskey="h" href="index.html"><img src="images/home.png" alt="Початок"></a></td>
<td width="40%" align="right" valign="top"> Додаток E. Адміністративна інформація</td>
</tr>
</table>
</div>
</body>
</html>
