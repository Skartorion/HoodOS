<html>
<head>
<meta http-equiv="Content-Type" content="text/html; charset=UTF-8">
<title>3.1. Огляд процесу встановлення</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Настанова з інсталяції Debian GNU/Linux">
<link rel="up" href="ch03.html" title="Розділ 3. Перед тим як встановити Debian GNU/Linux">
<link rel="prev" href="ch03.html" title="Розділ 3. Перед тим як встановити Debian GNU/Linux">
<link rel="next" href="ch03s02.html" title="3.2. Зробіть резервну копію своїх даних!">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.1. Огляд процесу встановлення</th></tr>
<tr>
<td width="20%" align="left">
<a accesskey="p" href="ch03.html"><img src="images/prev.png" alt="назад"></a> </td>
<th width="60%" align="center">Розділ 3. Перед тим як встановити Debian GNU/Linux</th>
<td width="20%" align="right"> <a accesskey="n" href="ch03s02.html"><img src="images/next.png" alt="далі"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="install-overview"></a>3.1. Огляд процесу встановлення</h2></div></div></div>
<p>По-перше, лише коротке зауваження щодо повторної інсталяції. З Debian ситуація, яка вимагатиме повного перевстановлення Вашої системи, є дуже рідкою; і можливо найпоширенішим випадком була б механічна несправність жорсткого диска. </p>
<p>Більшість відомих операційних систем, якщо станеться щось критичне або для оновлення ОС можуть вимагати повного перевстановлення. Навіть якщо повне перевстановлення не потрібне, у більшості випадків після оновлення ОС потрібно перевстановити програми, якими Ви користуєтеся. </p>
<p>З Debian GNU/Linux набагато ймовірніше, що Вашу ОС можна полагодити, а не замінити, якщо щось піде не так. Оновлення ніколи не вимагають комплексної установки; Ви завжди можете оновити лише потрібне. І програми майже завжди сумісні з наступними випусками ОС. Якщо нова версія програми потребує новішого допоміжного програмного забезпечення, система пакунків Debian забезпечує автоматичне визначення та встановлення усього необхідного. Річ у тім, що було докладено багато зусиль, щоб уникнути необхідності нової інсталяції, тому розглядайте це як останній варіант. Інсталятор <span class="emphasis"><em>не</em></span> призначений для встановлення поверх наявної системи. </p>
<p>Це дорожня карта кроків, які Ви пройдете під час встановлення. </p>
<div class="orderedlist"><ol class="orderedlist" type="1">
<li class="listitem"><p>Зробіть резервну копію будь-яких наявних даних або документів з жорсткого диска, куди Ви плануєте встановити. </p></li>
<li class="listitem"><p>Перед початком встановлення зберіть інформацію про свій комп’ютер та всю необхідну документацію. </p></li>
<li class="listitem"><p>Знайдіть та/або завантажте програмне забезпечення інсталятора та будь-які спеціалізовані драйвери або файли мікропрограм, які потрібні Вашій машині. </p></li>
<li class="listitem"><p>Налаштуйте завантажувальний носій, наприклад, CD/DVD або USB-накопичувач, або надайте інфраструктуру мережевого завантаження, з якої можна завантажити інсталятор. </p></li>
<li class="listitem"><p>Завантажте систему встановлення. </p></li>
<li class="listitem"><p>Виберіть мову установки. </p></li>
<li class="listitem"><p>Активуйте підключення до мережі Ethernet, якщо воно доступне. </p></li>
<li class="listitem"><p>Якщо необхідно, змініть розмір наявних розділів на цільовому жорсткому диску для звільнення місця під нову систему. </p></li>
<li class="listitem"><p>Створіть та змонтуйте розділи, на які буде встановлено Debian. </p></li>
<li class="listitem"><p>Перегляньте автоматичне завантаження/інсталяцію/налаштування <em class="firstterm">базової системи</em>. </p></li>
<li class="listitem"><p>Оберіть та встановіть <em class="firstterm">додаткові програми</em>. </p></li>
<li class="listitem"><p>Встановіть <em class="firstterm">завантажувач</em>, який може запускати Debian GNU/Linux та/або наявну систему. </p></li>
<li class="listitem"><p>Завантажте перший раз щойно встановлену систему. </p></li>
</ol></div>
<p>Для <span class="phrase">64-bit PC</span> можна використовувати <span class="phrase">графічну</span>   версію системи встановлення. Більше інформації про цей графічний інсталятор див. <a class="xref" href="ch05s01.html#graphical" title="5.1.6. Графічний інсталятор">Розділ 5.1.6, «Графічний інсталятор»</a>. </p>
<p>Якщо у Вас виникли проблеми під час інсталяції, корисно знати, які пакунки у яких кроках беруть участь. Представляємо провідних програмних акторів у цій інсталяційній драмі: </p>
<p>Програма інсталятора, <code class="classname">debian-installer</code>, є основним предметом цього посібника. Він виявляє апаратне забезпечення та завантажує відповідні драйвери, використовує <code class="classname">dhcp-клієнт</code> для налаштування мережевого з’єднання, запускає <code class="classname">debootstrap</code> для встановлення пакетів базової системи та запускає <code class="classname">tasksel</code>, щоб дозволити Вам інсталювати певне додаткове програмне забезпечення. Багато інших учасників відіграють менші ролі в цьому процесі, але <code class="classname">debian-installer</code> закінчує своє завдання, коли Ви завантажуєте нову систему вперше. </p>
<p>Щоб налаштувати систему до своїх потреб, <code class="classname">tasksel</code> дозволяє Вам встановити різні попередньо визначені комплекти програмного забезпечення, наприклад, вебсервер або середовище робочого столу. </p>
<p>Одним із важливих параметрів під час інсталяції є те, чи встановлювати графічне середовище робочого столу, що складається з системи X Window та одного з доступних середовищ графічного робочого столу. Якщо Ви вирішите не обирати завдання <span class="quote">«<span class="quote">Desktop environment</span>»</span>, Ви отримаєте лише відносно просту систему, керовану командним рядком. Встановлення середовища робочого столу є необов’язковим, оскільки в порівнянні з системою, яка працює лише в текстовому режимі, Desktop потребує порівняно більшого обсягу на диску та оскільки багато систем Debian GNU/Linux — це сервери, яким насправді не потрібен графічний інтерфейс для роботи. </p>
<p>Просто пам'ятайте, що система X Window повністю відокремлена від <code class="classname">debian-installer</code> та насправді вона набагато складніша. Усунення несправностей системи X Window не входить до меж рекомендацій цього посібника. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03.html"><img src="images/prev.png" alt="назад"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Догори"></a></td>
<td width="40%" align="right"> <a accesskey="n" href="ch03s02.html"><img src="images/next.png" alt="далі"></a>
</td>
</tr>
<tr>
<td width="40%" align="left" valign="top">Розділ 3. Перед тим як встановити Debian GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="Початок"></a></td>
<td width="40%" align="right" valign="top"> 3.2. Зробіть резервну копію своїх даних!</td>
</tr>
</table>
</div>
</body>
</html>
