<html>
<head>
<meta http-equiv="Content-Type" content="text/html; charset=UTF-8">
<title>1.2. Що таке GNU/Linux?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Настанова з інсталяції Debian GNU/Linux">
<link rel="up" href="ch01.html" title="Розділ 1. Вітаємо в Debian">
<link rel="prev" href="ch01s01.html" title="1.1. Що таке Debian?">
<link rel="next" href="ch01s03.html" title="1.3. Що таке Debian GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.2. Що таке GNU/Linux?</th></tr>
<tr>
<td width="20%" align="left">
<a accesskey="p" href="ch01s01.html"><img src="images/prev.png" alt="назад"></a> </td>
<th width="60%" align="center">Розділ 1. Вітаємо в Debian</th>
<td width="20%" align="right"> <a accesskey="n" href="ch01s03.html"><img src="images/next.png" alt="далі"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-linux"></a>1.2. Що таке GNU/Linux?</h2></div></div></div>
<p>GNU/Linux – це операційна система: серія застосунків, які дозволяють взаємодіяти з комп’ютером та запускати інші додатки. </p>
<p>Операційна система складається з різноманітних ключових програм, які потрібні комп’ютеру для спілкування з користувачами та отримання від них інструкцій, для читання та запису/передачі даних на жорсткі диски, стрічки та принтери, для контролю використання пам'яті та для запуску іншого програмного забезпечення. Найважливішою складовою операційної системи є ядро. У системі GNU/Linux основним компонентом ядра є Linux. Решта системи складається з інших програм, багато з яких були написані Проєктом GNU або для нього. Оскільки ядро Linux не є самостійною операційною системою, ми вважаємо за краще для позначення систем, які багато людей називають просто <span class="quote">«<span class="quote">Linux</span>»</span> використовувати термін <span class="quote">«<span class="quote">GNU/Linux</span>»</span>. </p>
<p>GNU/Linux змодельовано за зразком операційної системи Unix. Від самого початку GNU/Linux було розроблено як багатозадачну, багатокористувацьку систему. Цих фактів достатньо, щоб відрізнити GNU/Linux від інших відомих операційних систем. Втім, GNU/Linux відрізняється навіть більше, ніж ви можете собі уявити. На відміну від інших операційних систем, GNU/Linux нікому не належить. Значна частина його розвитку здійснюється неоплачуваними волонтерами. </p>
<p>Розробка того, що пізніше стало GNU/Linux, почалася у 1984 році, коли <a class="ulink" href="https://www.fsf.org/" target="_top">Фундація вільного програмного забезпечення</a> почала розробку вільної Unix-подібної операційної системи під назвою GNU. </p>
<p><a class="ulink" href="https://www.gnu.org/" target="_top">Проєкт GNU</a> розробив повний набір вільного програмного забезпечення для використання з Unix та Unix-подібними операційними системами, такими як GNU/Linux. Ці інструменти дозволяють користувачам виконувати завдання від простих (наприклад, копіювання або видалення файлів із системи) до складних (наприклад, написання та компіляція програм або складне редагування в різних форматах документів). </p>
<p>Хоча багато груп і окремих осіб зробили свій внесок у розробку GNU/Linux, найбільшим дописувачем залишається Фонд вільного програмного забезпечення, який створив не лише більшість інструментів, що використовуються у GNU/Linux, але й філософію і спільноту, які зробили GNU/Linux можливою. </p>
<p><a class="ulink" href="https://www.kernel.org/" target="_top">Ядро Linux</a> вперше з'явилося у 1991 році, коли фінський студент комп'ютерних наук Лінус Торвальдс оголосив про ранню версію ядра для заміни Minix у групі новин Usenet <strong class="userinput"><code>comp.os.minix</code></strong>. Дивіться <a class="ulink" href="https://www.cs.cmu.edu/~awb/linux.history.html" target="_top">Сторінку історії Linux</a> на сайті Linux International. </p>
<p>Лінус Торвальдс продовжує координувати роботу кількох сотень розробників за допомогою низки супровідників підсистем. Існує <a class="ulink" href="https://www.kernel.org/" target="_top">офіційний вебсайт</a> для ядра Linux. Інформацію про список розсилки <strong class="userinput"><code>linux-kernel</code></strong> можна знайти на сторінці <a class="ulink" href="https://lkml.org/" target="_top">FAQ списку розсилки linux-kernel</a>. </p>
<p>Користувачі GNU/Linux мають величезну свободу вибору програмного забезпечення. Наприклад, вони можуть вибирати з десятка різних оболонок командного рядка і декількох графічних робочих столів. Цей вибір часто спантеличує користувачів інших операційних систем, які не звикли думати про командний рядок або робочий стіл як про щось, що вони можуть змінювати. </p>
<p>GNU/Linux також менш схильна до збоїв, має кращі можливості для одночасного запуску декількох програм і є більш безпечною, ніж багато операційних систем. Завдяки цим перевагам, Linux є найбільш швидкозростаючою операційною системою на серверному ринку. Зовсім недавно Linux став популярним серед домашніх та бізнес-користувачів. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s01.html"><img src="images/prev.png" alt="назад"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Догори"></a></td>
<td width="40%" align="right"> <a accesskey="n" href="ch01s03.html"><img src="images/next.png" alt="далі"></a>
</td>
</tr>
<tr>
<td width="40%" align="left" valign="top">1.1. Що таке Debian? </td>
<td width="20%" align="center"><a accesskey="h" href="index.html"><img src="images/home.png" alt="Початок"></a></td>
<td width="40%" align="right" valign="top"> 1.3. Що таке Debian GNU/Linux?</td>
</tr>
</table>
</div>
</body>
</html>
