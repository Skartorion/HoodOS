<html>
<head>
<meta http-equiv="Content-Type" content="text/html; charset=UTF-8">
<title>3.1. Overblik over installationsprocessen</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Installationsguide for Debian GNU/Linux">
<link rel="up" href="ch03.html" title="Kapitel 3. Før installation af Debian GNU/Linux">
<link rel="prev" href="ch03.html" title="Kapitel 3. Før installation af Debian GNU/Linux">
<link rel="next" href="ch03s02.html" title="3.2. Lav en sikkerhedskopi af dine eksisterende data!">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.1. Overblik over installationsprocessen</th></tr>
<tr>
<td width="20%" align="left">
<a accesskey="p" href="ch03.html"><img src="images/prev.png" alt="forrige"></a> </td>
<th width="60%" align="center">Kapitel 3. Før installation af Debian GNU/Linux</th>
<td width="20%" align="right"> <a accesskey="n" href="ch03s02.html"><img src="images/next.png" alt="næste"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="install-overview"></a>3.1. Overblik over installationsprocessen</h2></div></div></div>
<p>Først en lille bemærkning om reinstallationer. Med Debian vil en omstændighed som kræver en fuldstændig reinstallation af dit system være meget sjælden; måske vil en mekanisk fejl på harddisken være det mest udbredte tilfælde. </p>
<p>For det første kræver mange operativsystemer, at en fuldstændig installation udføres, når der sker kritiske fejl, eller når der opgraderes til en ny version af operativsystemet. Selv når en fuldstændig ny installation ikke er krævet, vil nogle programmer ofte skulle installeres igen for at fungere korrekt i det nye operativsystem. </p>
<p>Under Debian GNU/Linux, er det meget mere sandsynligt at dit operativsystem kan repareres frem for at skulle erstattes, hvis noget går galt. Opgraderinger kræver aldrig en fuld installation; du kan altid opgradere internt. Og programmerne er næsten altid kompatible med efterfølgende versioner af operativsystemet. Hvis en ny programversion kræver nyere støtteprogrammer så vil Debian-pakkesystemet garantere at alle de nødvendige programmer automatisk identificeres og installeres. Pointen er at der er gjort en stor indsats for at undgå behovet for en ny installation, så tænk på det som din sidste mulighed. Installationsprogrammet er <span class="emphasis"><em>ikke</em></span> designet til installere igen over et eksisterende system. </p>
<p>Her er en plan over de trin du vil gennemgå under installationsprocessen. </p>
<div class="orderedlist"><ol class="orderedlist" type="1">
<li class="listitem"><p>Lav en sikkerhedskopi af alle eksisterende data eller dokumenter på harddisken du planlægger at installere på. </p></li>
<li class="listitem"><p>Indsaml information om din computer og den krævede dokumentation, før du starter installationen. </p></li>
<li class="listitem"><p>Lokaliser og/eller hent installationsprogrammet og eventuelle specifikke drivere eller firmwarefiler, som din maskine kræver. </p></li>
<li class="listitem"><p>Indstil opstartsmedier såsom cd/dvd/usb-drev eller tilbyd en netværksopstartsinfrastruktur hvorfra installationsprogrammet kan igangsættes. </p></li>
<li class="listitem"><p>Start installationssystemet. </p></li>
<li class="listitem"><p>Vælg installationssproget. </p></li>
<li class="listitem"><p>Aktiver netværksforbindelse via ethernet, hvis tilgængelig. </p></li>
<li class="listitem"><p>Om nødvendig, ændr størrelse på eksisterende partitioner på din målharddisk for at gøre plads for installationen. </p></li>
<li class="listitem"><p>Opret og monter partitionerne hvorpå Debian vil blive installeret. </p></li>
<li class="listitem"><p>Overvåg den automatiske overførsel/installation/opsætning af <em class="firstterm">basissystemet</em>. </p></li>
<li class="listitem"><p>Vælg og installer <em class="firstterm">yderligere programmer</em>. </p></li>
<li class="listitem"><p>Installer en <em class="firstterm">opstartsindlæser</em> som kan starte Debian GNU/Linux op og/eller dit eksisterende system. </p></li>
<li class="listitem"><p>Indlæs det netop installerede system for den første gang. </p></li>
</ol></div>
<p>For <span class="phrase">64-bit PC</span> har du muligheden for at bruge <span class="phrase">a</span>  grafisk version af installationssystemet. For yderligere information om dette grafiske installationsprogram, så se <a class="xref" href="ch05s01.html#graphical" title="5.1.6. Det grafiske installationsprogram">Afsnit 5.1.6, “Det grafiske installationsprogram”</a>. </p>
<p>Hvis du har problemer under installationen, så hjælper det os at vide hvilke pakker, der er involveret i hvilke trin. Introduktion af de væsentligste programmer i dette installationsdrama: </p>
<p>Installationsprogrammet, <code class="classname">debian-installer</code>, der det primære fokusområde for denne manual. Programmet registrerer udstyr og indlæser passende drivere, bruger <code class="classname">dhcp-client</code> til at opsætte netværksforbindelsen, afvikle <code class="classname">debootstrap</code> for at installere basesystemets pakker og afvikler <code class="classname">tasksel</code> så du kan installere bestemte yderligere programmer. Mange andre aktører spiller mindre dele i denne proces, men <code class="classname">debian-installer</code> har udført sin opgave, når du indlæser det nye system for den første gang. </p>
<p>Til at tune systemet til dine behov, gør <code class="classname">tasksel</code> det muligt at vælge installation af diverse forhåndskonfigurerede programpakker såom en internetserver eller et skrivebordsmiljø. </p>
<p>En vigtig indstilling under installationen er om der skal installeres et grafisk skrivebordsmiljø, bestående af X-vinduessystemet og en af de tilgængelige grafiske skrivebordsmiljøer. Hvis du vælger ikke at vælge en <span class="quote">“<span class="quote">Skrivebordsmiljøopgave</span>”</span>, så vil du have et relativt grundlæggende system, drevet af kommandolinjen. Installation af skrivebordsmiljøet er valgfrit, da det sammenlignet med et system kun i teksttilstand kræver en stor mængde diskplads og da mange Debian GNU/Linux-systemer er servere, der ikke rigtig har brug for en grafisk brugerflade til deres job. </p>
<p>Husk at være opmærksom på, at X-vinduessystemet er fuldstændig separat fra <code class="classname">debian-installer</code>, og er faktisk meget mere kompliceret. Fejlsøgning for X-vinduessystemet er uden for denne manuals område. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03.html"><img src="images/prev.png" alt="forrige"></a> </td>
<td width="20%" align="center"><a accesskey="u" href="ch03.html"><img src="images/up.png" alt="op"></a></td>
<td width="40%" align="right"> <a accesskey="n" href="ch03s02.html"><img src="images/next.png" alt="næste"></a>
</td>
</tr>
<tr>
<td width="40%" align="left" valign="top">Kapitel 3. Før installation af Debian GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="hjem"></a></td>
<td width="40%" align="right" valign="top"> 3.2. Lav en sikkerhedskopi af dine eksisterende data!</td>
</tr>
</table>
</div>
</body>
</html>
