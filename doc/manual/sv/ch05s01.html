<html>
<head>
<meta http-equiv="Content-Type" content="text/html; charset=UTF-8">
<title>5.1. Starta upp installationsprogrammet på 64-bit PC</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installationsguide">
<link rel="up" href="ch05.html" title="Kapitel 5. Starta upp installationssystemet">
<link rel="prev" href="ch05.html" title="Kapitel 5. Starta upp installationssystemet">
<link rel="next" href="ch05s02.html" title="5.2. Hjälpmedel">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">5.1. Starta upp installationsprogrammet på <span class="phrase">64-bit PC</span>
</th></tr>
<tr>
<td width="20%" align="left">
<a accesskey="p" href="ch05.html"><img src="images/prev.png" alt="Föregående"></a> </td>
<th width="60%" align="center">Kapitel 5. Starta upp installationssystemet</th>
<td width="20%" align="right"> <a accesskey="n" href="ch05s02.html"><img src="images/next.png" alt="Nästa"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="id1712"></a>5.1. Starta upp installationsprogrammet på <span class="phrase">64-bit PC</span>
</h2></div></div></div>
<div class="warning"><table border="0" summary="Warning">
<tr>
<td rowspan="2" align="center" valign="top" width="25"><img alt="[Varning]" src="images/warning.png"></td>
<th align="left">Varning</th>
</tr>
<tr><td align="left" valign="top"><p>Om du har andra operativsystem på din dator som du önskar att behålla (via en uppstartsmeny), bör du försäkra dig om att de har stängts av på ett korrekt sätt <span class="emphasis"><em>innan</em></span> du startar installationsprogrammet. Installation av ett operativsystem under tiden ett annat operativsystem står i viloläge (har växlats ut till disk) kan resultera i att tillståndsinformationen om operativsystemet går förlorad eller skadas, vilket kan leda till problem vid en omstart. </p></td></tr>
</table></div>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notera]" src="images/note.png"></td>
<th align="left">Notera</th>
</tr>
<tr><td align="left" valign="top"><p>För information om hur man startar upp det grafiska installationsprogrammet, se <a class="xref" href="ch05s01.html#graphical" title="5.1.6. Det grafiska installationsprogrammet">Avsnitt 5.1.6, ”Det grafiska installationsprogrammet”</a>. </p></td></tr>
</table></div>
<div class="sect2">
<div class="titlepage"><div><div><h3 class="title">
<a name="usb-boot-x86"></a>5.1.1. Uppstart från USB-minne</h3></div></div></div>
<p>Om din dator kan starta från USB kommer detta förmodligen att vara den enklaste vägen för installation. Förutsatt att du har förberett allt från <span class="phrase"><a class="xref" href="ch03s06.html#boot-dev-select-x86" title="3.6.2. Val av uppstartsenhet">Avsnitt 3.6.2, ”Val av uppstartsenhet”</a></span> och <a class="xref" href="ch04s03.html" title="4.3. Förbereda filer för uppstart med USB-minne">Avsnitt 4.3, ”Förbereda filer för uppstart med USB-minne”</a>, anslut bara ditt USB-minne till någon ledig USB-port och starta om datorn. Systemet bör starta upp, och om du inte har använt det flexibla sättet att bygga stickan och inte aktiverat det, bör du presenteras med en grafisk startmeny (på hårdvara som stöder det). Här kan du välja olika installationsalternativ, eller bara trycka på <span class="keycap"><strong>Enter</strong></span>. </p>
</div>
<div class="sect2">
<div class="titlepage"><div><div><h3 class="title">
<a name="id1728"></a>5.1.2. Starta upp från optiskt media (CD/DVD)</h3></div></div></div>
<p>Om du har en uppsättning optiska skivor och din maskin stöder uppstart direkt från dem, bra! Helt enkelt <span class="phrase"> konfigurera ditt system för att starta från en optisk skiva enligt beskrivningen i <a class="xref" href="ch03s06.html#boot-dev-select-x86" title="3.6.2. Val av uppstartsenhet">Avsnitt 3.6.2, ”Val av uppstartsenhet”</a>, </span> sätt i skivan, starta om och fortsätt till nästa kapitel. </p>
<p>Observera att vissa optiska-enheter kan kräva speciella drivrutiner och kan därför vara otillgängliga i de tidiga stegen av installationen. Om det visar sig att det vanliga sättet att starta upp från en optisk skiva inte fungerar på din maskinvara, besök det här kapitlet igen och läs om alternativa kärnor och installationsmetoder som kan fungera för dig. </p>
<p>Även om du inte kan starta upp från optiskt media kan du antagligen installera Debians systemkomponenter och de paket du vill från en sådan skiva. Starta helt enkelt upp med ett annat medium och när det är dags att installera operativsystemet, bassystemet och eventuella ytterligare paket, peka installationssystemet till den optiska enheten. </p>
<p>Om du har problem att starta upp, se <a class="xref" href="ch05s04.html" title="5.4. Felsök installationsprocessen">Avsnitt 5.4, ”Felsök installationsprocessen”</a>. </p>
</div>
<div class="sect2">
<div class="titlepage"><div><div><h3 class="title">
<a name="boot-initrd"></a>5.1.3. Uppstart från Linux med <span class="command"><strong>GRUB</strong></span>
</h3></div></div></div>
<p>För att starta upp installationsprogrammet från hårddisk måste du första hämta och placera de nödvändiga filerna som beskrivs i <a class="xref" href="ch04s04.html" title="4.4. Förbereda filer för uppstart med hårddisk">Avsnitt 4.4, ”Förbereda filer för uppstart med hårddisk”</a>. </p>
<p>För <span class="command"><strong>GRUB2</strong></span>, så behöver du konfigurera två grundläggande saker i <code class="filename">/boot/grub/grub.cfg</code>: </p>
<div class="itemizedlist"><ul class="itemizedlist" type="disc">
<li class="listitem"><p>för att ladda <code class="filename">initrd.gz</code> installationsprogrammet vid uppstart; </p></li>
<li class="listitem"><p>ha <code class="filename">vmlinuz</code> kärna som en RAM-disk som dess rotpartition. </p></li>
</ul></div>
<p>

</p>
<p>En post för installationsprogrammet skulle till exempel vara: </p>
<div class="informalexample"><pre class="screen">menuentry 'New Install' {
insmod part_msdos
insmod ext2
set root='(hd0,msdos1)'
linux /boot/newinstall/vmlinuz
initrd /boot/newinstall/initrd.gz
}
</pre></div>
<p>

</p>
</div>
<div class="sect2">
<div class="titlepage"><div><div><h3 class="title">
<a name="boot-tftp-x86"></a>5.1.4. Uppstart via TFTP</h3></div></div></div>
<p>Uppstart från nätverket kräver att du har en nätverksanslutning och en TFTP-server konfigurerad för uppstarter (och antagligen även en DHCP-, RARP- eller BOOTP-server för automatisk närverkskonfiguration). </p>
<p>Inställning på serversidan för att stödja nätverksuppstart beskrivs i <a class="xref" href="ch04s05.html" title="4.5. Förbered filerna för nätverksuppstart via TFTP">Avsnitt 4.5, ”Förbered filerna för nätverksuppstart via TFTP”</a>. </p>
<p>Det finns olika sätt att göra en TFTP-uppstart på i386. </p>
<div class="sect3">
<div class="titlepage"><div><div><h4 class="title">
<a name="id1761"></a>5.1.4.1. Nätverkskort eller moderkort med stöd för PXE</h4></div></div></div>
<p>Det kan vara så att ditt nätverkskort eller moderkort tillhandahåller funktionalitet för uppstart via PXE. Det är en återimplementation av TFTP-uppstart från <span class="trademark">Intel</span>™. Om så är fallet kan du konfigurera ditt BIOS/UEFI att starta upp från nätverket. </p>
</div>
<div class="sect3">
<div class="titlepage"><div><div><h4 class="title">
<a name="id1765"></a>5.1.4.2. Nätverkskort med Network BootROM</h4></div></div></div>
<p>Det kan vara så att ditt nätverkskort erbjuder funktionalitet för att starta upp via TFTP. </p>
</div>
<div class="sect3">
<div class="titlepage"><div><div><h4 class="title">
<a name="id1768"></a>5.1.4.3. Etherboot</h4></div></div></div>
<p><a class="ulink" href="http://www.etherboot.org" target="_top">Etherboot-projektet</a> erbjuder startdisketter och även ROM-filer som kan göra uppstarter via TFTP. </p>
</div>
</div>
<div class="sect2">
<div class="titlepage"><div><div><h3 class="title">
<a name="boot-screen"></a>5.1.5. Uppstartsskärmen</h3></div></div></div>
<p>När installationsprogrammet startar bör du presenteras med en vänlig grafisk skärm som visar Debian logotypen och en meny: </p>
<div class="informalexample"><pre class="screen">Debian GNU/Linux installer boot menu

Graphical install
Install
Advanced options                            &gt;
Accessible dark contrast installer menu     &gt;
Help
Install with speech synthesis
</pre></div>
<p>

</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notera]" src="images/note.png"></td>
<th align="left">Notera</th>
</tr>
<tr><td align="left" valign="top"><p>Den här grafiska skärmen kommer att se väldigt annorlunda ut beroende på hur din dator har startats (BIOS eller UEFI), men samma alternativ kommer att visas. </p></td></tr>
</table></div>
<p>Beroende på vilken installationsmetod du använder kanske alternativet <span class="quote">”<span class="quote">Grafisk installation</span>”</span> inte är tillgängligt. Bi-arch-avbilder har dessutom en 64-bitars variant för varje installationsalternativ, precis under den, vilket nästan fördubblar antalet alternativ. </p>
<p>För en normal installation, välj antingen <span class="quote">”<span class="quote">Grafisk installation</span>”</span> eller <span class="quote">”<span class="quote">Installera</span>”</span>-posten — använda antingen piltangenterna på ditt tangentbord eller genom att skriva den första (markerade) bokstaven — och tryck på <span class="keycap"><strong>Enter</strong></span> för att starta upp installationsprogrammet. Posten <span class="quote">”<span class="quote">Grafisk installation</span>”</span> är redan vald som standard. </p>
<p>Alternativet <span class="quote">”<span class="quote">Advanced options</span>”</span> ger dig åtkomst till en annan meny som låter dig starta upp installationsprogrammet i expertläge, räddningsläge och för automatiserade installationer. </p>
<p>Om du önskar eller behöver lägga till andra uppstartsparametrar för antingen installationsprogrammet eller för kärnan, tryck på <span class="keycap"><strong>Tab</strong></span> (BIOS uppstart), eller <span class="keycap"><strong>e</strong></span> sedan <span class="keycap"><strong>down arrow</strong></span> tre gånger sedan <span class="keycap"><strong>end</strong></span>, för att redigera <span class="quote">”<span class="quote">linux</span>”</span> raden för startposten (UEFI-uppstart). Detta kommer att visa standarduppstartskommandot för det valda menyobjektet och tillåter att man lägger till ytterligare alternativ. Hjälpskärmarna (se nedan) listar några vanliga möjliga alternativ. Tryck på <span class="keycap"><strong>Enter</strong></span> för att starta upp installationsprogrammet med dina alternativ; trycker du på <span class="keycap"><strong>Esc</strong></span> så kommer du att återvända till uppstartsmenyn och ångra alla ändringar du har gjort. </p>
<p>Om du väljer <span class="quote">”<span class="quote">Hjälp</span>”</span> kommer den första hjälpskärmen att visas som ger en översikt över alla tillgängliga hjälpskärmar. För att återgå till uppstartsmenyn efter att hjälpskärmarna har visats, skriv <span class="quote">”<span class="quote">menu</span>”</span> vid uppstartsprompten och tryck på <span class="keycap"><strong>Enter</strong></span>. Alla hjälpskärmar har en uppstartsprompt där uppstartskommandot kan skrivas: </p>
<div class="informalexample"><pre class="screen">
Tryck på F1 för hjälpindex, eller ENTER för att starta:
</pre></div>
<p> Vid denna uppstartsprompt kan du antingen bara trycka på <span class="keycap"><strong>Enter</strong></span> för att starta upp installationsprogrammet med standardalternativ eller ange ett specifikt uppstartskommando och, valfria, uppstartsparametrar. Ett antal uppstartsparametrar som kan vara användbara kan hittas på de olika hjälpskärmarna. Om du lägger till några parametrar till uppstartskommandoraden, se till att du först skriver uppstartsmetoden (standard är <strong class="userinput"><code>install</code></strong>) och ett blanksteg före den första parametern (t.ex. <strong class="userinput"><code>install nomodeset) </code></strong>). </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notera]" src="images/note.png"></td>
<th align="left">Notera</th>
</tr>
<tr><td align="left" valign="top"><p>Tangentbordet antas ha standardlayouten Amerikansk engelska vid det här tillfället. Detta betyder att om ditt tangentbord har en annan (språkspecifik) layout kan bokstäverna som visas på skärmen att vara olika från vad du förväntar dig när du anger parametrar. Wikipedia har ett <a class="ulink" href="https://en.wikipedia.org/wiki/Keyboard_layout#United_States" target="_top">schema över den amerikanska tangentbordslayouten</a> som kan användas som en referens för att hitta de korrekta tangenterna. </p></td></tr>
</table></div>
<p>
</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notera]" src="images/note.png"></td>
<th align="left">Notera</th>
</tr>
<tr><td align="left" valign="top">
<p>Om du använder ett system som har BIOS konfigurerat att använda en seriell konsoll så kanske du inte kan se den initiala startbilden vid uppstart av installationsprogrammet; du kanske inte ens ser uppstartsmenyn. Det samma kan ske om du installerar systemet via en fjärrhanteringsenhet som tillhandahåller ett textgränssnitt till VGA-konsollen. Exempel på dessa enheter inkluderar textkonsollen för Compaqs <span class="quote">”<span class="quote">integrated Lights Out</span>”</span> (iLO) och HP:s <span class="quote">”<span class="quote">Integrated Remote Assistant</span>”</span> (IRA). </p>
<p>För att komma förbi den grafiska uppstartsskärmen kan du antingen i blindo trycka på <span class="keycap"><strong>Esc</strong></span> för att få en textuppstartsprompt eller (lika blint) trycka på <span class="quote">”<span class="quote">H</span>”</span> följt av <span class="keycap"><strong>Enter</strong></span> för att välja alternativet <span class="quote">”<span class="quote">Help</span>”</span>, som beskrivs här ovan. Efter det bör dina tangenttryckningar att ekas på prompten. För att förhindra installationsprogrammet från att använda framebufferten för resten av installationen kan du lägga till <strong class="userinput"><code>vga=normal nomodeset</code></strong> till uppstartsprompten, som beskrivet i hjälptexten. </p>
</td></tr>
</table></div>
<p>
</p>
</div>
<div class="sect2">
<div class="titlepage"><div><div><h3 class="title">
<a name="graphical"></a>5.1.6. Det grafiska installationsprogrammet</h3></div></div></div>
<p>Den grafiska versionen av installationsprogrammet är endast tillgänglig för ett begränsat antal arkitekturer, inklusive <span class="phrase">64-bit PC</span>. Funktionaliteten hos det grafiska installationsprogrammet är i huvudsak densamma som det textbaserade installationsprogrammet eftersom det i princip använder samma program, men med ett annat gränssnitt. </p>
<p>Även om funktionaliteten är identisk, har det grafiska installationsprogrammet fortfarande några betydande fördelar. Den största fördelen är att det stöder fler språk, nämligen de som använder en teckenuppsättning som inte kan visas med det textbaserade <span class="quote">”<span class="quote">newt</span>”</span>-gränssnittet. Det har också några användbarhetsfördelar som möjligheten att använda en mus, och i vissa fall kan flera frågor visas på en enda skärm. </p>
<p>Det grafiska installationsprogrammet är tillgängligt med alla CD/DVD-avbilder och med installationsmetoden hd-media. För att starta upp det grafiska installationsprogrammet, välj helt enkelt det relevanta alternativet från startmenyn. Expert och räddningsläge för det grafiska installationsprogrammet kan väljas från menyn <span class="quote">”<span class="quote">Avancerade alternativ</span>”</span>. De tidigare använda uppstartsmetoderna <strong class="userinput"><code>installgui</code></strong>, <strong class="userinput"><code>expertgui</code></strong> och <strong class="userinput"><code>rescuegui</code></strong> kan fortfarande användas från startprompten som visas efter att ha valt <span class="quote">”<span class="quote">Hjälp</span>”</span> i uppstartsmenyn. </p>
<p>Precis som med det textbaserade installationsprogrammet är det möjligt att lägga till startparametrar när du startar det grafiska installationsprogrammet. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notera]" src="images/note.png"></td>
<th align="left">Notera</th>
</tr>
<tr><td align="left" valign="top">
<p>Det grafiska installationsprogrammet kräver betydligt mer minne för att köras än det textbaserade installationsprogrammet: 810MB. Om det inte finns tillräckligt med minne kommer det automatiskt att falla tillbaka till det textbaserade <span class="quote">”<span class="quote">newt</span>”</span>-gränssnittet. </p>
<p>Om mängden minne i ditt system är under 780MB, kan det grafiska installationsprogrammet misslyckas med att starta upp alls medan uppstart av det textbaserade installationsprogrammet fortfarande fungerar. Användning av det textbaserade installationsprogrammet rekommenderas för system med lite tillgängligt minne. </p>
</td></tr>
</table></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch05.html"><img src="images/prev.png" alt="Föregående"></a> </td>
<td width="20%" align="center"><a accesskey="u" href="ch05.html"><img src="images/up.png" alt="Upp"></a></td>
<td width="40%" align="right"> <a accesskey="n" href="ch05s02.html"><img src="images/next.png" alt="Nästa"></a>
</td>
</tr>
<tr>
<td width="40%" align="left" valign="top">Kapitel 5. Starta upp installationssystemet </td>
<td width="20%" align="center"><a accesskey="h" href="index.html"><img src="images/home.png" alt="Hem"></a></td>
<td width="40%" align="right" valign="top"> 5.2. Hjälpmedel</td>
</tr>
</table>
</div>
</body>
</html>
