<html>
<head>
<meta http-equiv="Content-Type" content="text/html; charset=UTF-8">
<title>2.4. Installationsmedia</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installationsguide">
<link rel="up" href="ch02.html" title="Kapitel 2. Systemkrav">
<link rel="prev" href="ch02s03.html" title="2.3. Köpa maskinvara specifikt för GNU/Linux">
<link rel="next" href="ch02s05.html" title="2.5. Krav för minne och diskplats">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.4. Installationsmedia</th></tr>
<tr>
<td width="20%" align="left">
<a accesskey="p" href="ch02s03.html"><img src="images/prev.png" alt="Föregående"></a> </td>
<th width="60%" align="center">Kapitel 2. Systemkrav</th>
<td width="20%" align="right"> <a accesskey="n" href="ch02s05.html"><img src="images/next.png" alt="Nästa"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="installation-media"></a>2.4. Installationsmedia</h2></div></div></div>
<p>Det här avsnittet hjälper dig att fastställa vilka olika medietyper som du kan använda för att installera Debian. Det finns ett helt kapitel tillägnat media, <a class="xref" href="ch04.html" title="Kapitel 4. Få tag på installationsmedia">Kapitel 4, <i>Få tag på installationsmedia</i></a>, som listar fördelar och nackdelar med varje typ av media. Du kanske vill referera tillbaka till den här sidan när du har nått fram till det avsnittet. </p>
<div class="sect2">
<div class="titlepage"><div><div><h3 class="title">
<a name="id1112"></a>2.4.1. Cd-rom/Dvd-rom/Bd-rom</h3></div></div></div>
<p>Installation från optisk skiva stöds för de flesta arkitekturer. </p>
<p>På datorer stöds optiska SATA-, IDE / ATAPI-, USB- och SCSI-enheter, liksom FireWire-enheter som stöds av drivrutinerna ohci1394 och sbp2. </p>
</div>
<div class="sect2">
<div class="titlepage"><div><div><h3 class="title">
<a name="id1116"></a>2.4.2. USB-minne</h3></div></div></div>
<p>USB-flashdiskar a.k.a. USB-minnen har blivit en allmänt använd och billig lagringsenhet. De flesta moderna datorsystem tillåter också uppstart av <code class="classname">debian-installer</code> från en sådan pinne. Många moderna datorsystem, i synnerhet netbooks och tunna bärbara datorer, har inte en optisk enhet alls längre och att starta upp från USB-media är standardsättet för att installera ett nytt operativsystem på dem. </p>
</div>
<div class="sect2">
<div class="titlepage"><div><div><h3 class="title">
<a name="id1120"></a>2.4.3. Nätverk</h3></div></div></div>
<p>Nätverket kan användas under installationen för att hämta filer som behövs för installationen. Huruvida nätverket används eller inte beror på installationsmetoden du valde samt dina svar på vissa frågor som kommer att ställas under installationen. Installationssystemet har stöd för de flesta typer av nätverksanslutningar (inkluderat PPPoE, men inte ISDN eller PPP), antingen via HTTP eller FTP. Efter att installationen är färdig, kan du även konfigurera ditt system att använda ISDN och PPP. </p>
<p>Du kan också <span class="emphasis"><em>starta upp</em></span> installationssystemet över nätverket utan att behöva några lokala medier som CD/DVD eller USB-minnen. Om du redan har en nätverksuppstarts-infrastruktur tillgänglig (dvs. du kör redan DHCP- och TFTP-tjänster i ditt nätverk) möjliggör detta en enkel och snabb driftsättning av ett stort antal maskiner. Att installera den nödvändiga infrastrukturen kräver en viss nivå av teknisk erfarenhet, så detta rekommenderas inte för nybörjare.  </p>
<p>Disklös installation med nätverksuppstart från ett lokalt nätverk och nfs-montering av alla lokala filsystem är ett annat alternativ. </p>
</div>
<div class="sect2">
<div class="titlepage"><div><div><h3 class="title">
<a name="id1126"></a>2.4.4. Hårddisk</h3></div></div></div>
<p>Starta upp installationssystemet direkt från en hårddisk är en annan möjlighet för många arkitekturer. Det här kräver ett annat operativsystem för att läsa in installationsprogrammet på hårddisken. Denna metod rekommenderas endast i speciella fall när ingen annan installationsmetod är tillgänglig. </p>
</div>
<div class="sect2">
<div class="titlepage"><div><div><h3 class="title">
<a name="id1129"></a>2.4.5. Un*x eller GNU-system</h3></div></div></div>
<p>Om du kör ett annat Unix-liknande system skulle du kunna använda det för att installera Debian GNU/Linux utan att använda <code class="classname">debian-installer</code> som beskrivs i resten av den här handboken. Den här typen av installation kan vara användbar för användare med maskinvara som annars inte stöds eller på datorer som inte kan vara frånkopplade. Om du är intresserad av den här tekniken, hoppa till <a class="xref" href="apds03.html" title="D.3. Installera Debian GNU/Linux från ett Unix/Linux-system">Avsnitt D.3, ”Installera Debian GNU/Linux från ett Unix/Linux-system”</a>. Denna installationsmetod rekommenderas endast för avancerade användare om ingen annan installationsmetod är tillgänglig. </p>
</div>
<div class="sect2">
<div class="titlepage"><div><div><h3 class="title">
<a name="id1134"></a>2.4.6. Lagringssystem som stöds</h3></div></div></div>
<p>Debian installationsprogrammet innehåller en kärna som är byggd för att maximera antalet system den kan köras på. </p>
<p>Generellt sett inkluderar Debians installationssystem stöd för IDE-diskar (även känd som PATA), SATA och SCSI-styrkort samt diskar, USB och FireWire. Filsystemen som stöds inkluderar FAT, Win-32 FAT-utökningar (VFAT) och NTFS. </p>
<p>IDE system stöds också. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch02s03.html"><img src="images/prev.png" alt="Föregående"></a> </td>
<td width="20%" align="center"><a accesskey="u" href="ch02.html"><img src="images/up.png" alt="Upp"></a></td>
<td width="40%" align="right"> <a accesskey="n" href="ch02s05.html"><img src="images/next.png" alt="Nästa"></a>
</td>
</tr>
<tr>
<td width="40%" align="left" valign="top">2.3. Köpa maskinvara specifikt för GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="Hem"></a></td>
<td width="40%" align="right" valign="top"> 2.5. Krav för minne och diskplats</td>
</tr>
</table>
</div>
</body>
</html>
